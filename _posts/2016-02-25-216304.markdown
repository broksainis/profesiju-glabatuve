---
layout: post
    
title: produktu dizainers

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 216304

### Grupa
piektais profesionālās kvalifikācijas līmenis


### Apraksts

* produktu (apģērbs, mājas tekstils, koka un ādas izstrādājumi, mēbeles u.c.) (turpmāk – produkti) dizainers ir speciālists rūpnieciskā dizaina nozarē, kurš attīsta praktiskus dizaina risinājumus atbilstoši produktu īpašam pielietojumam un produktu estētiskās pielietojamības kvalitātes uzlabošanai; izmanto radošo ideju vizualizācijas metodes, materiālu īpašību un to apstrādes tehnoloģiju zinības jaunu produktu, to kolekciju vai sēriju radīšanas, projektēšanas un ieviešanas procesā rūpnieciskai un amatnieciskai tiražēšanai; vada citu speciālistu darbu; plāno un veic jaunrades, projektēšanas, zinātniskās pētniecības darbu; veic pedagoģisko darbību; vada darbinieku grupu, kas veic pirmo paraugu tehnoloģiskās un tehniskās dokumentācijas izgatavošanu, kā arī pilda individuālus pasūtījumus. 
* Produktu dizainers strādā uzņēmumos, kas specializējas jaunu materiālu, objektu formu, detaļu izvietojuma, produktu proporciju, krāsas, struktūras, estētiski, funkcionāli un ergonomiski augstvērtīgu patēriņa priekšmetu, to kolekciju, kā arī izgatavošanas tehnoloģiju projektēšanā, kā arī var būt pašnodarbināta persona vai individuālais komersants. 

### Kompetences

* Spēja radoši un patstāvīgi domāt, veikt izpēti produktu ideju attīstīšanai, izpētot gala lietotāja vajadzības un prognozējot visus uz pieredzi balstītus dizaina aspektus – tehnoloģiju, materiālu un modes tendences
* Spēja radīt ilglaicīgu produktu – jaunu, funkcionālu, racionālāk, lētāk izgatavojamu, viegli un ērti lietojamu, estētiski augstvērtīgu formās, krāsās un faktūrās
* Spēja formulēt dizaina pamatuzdevumus un plānot mākslinieciskās projektēšanas un konstruēšanas darbus
* Spēja analizēt un definēt produktu materiāltehnisko, funkcionālo, estētisko un ergonomisko īpašību kopumu
* Spēja noteikt ar produktu projektēšanu un realizāciju saistītās prasības un nepieciešamos resursus
* Spēja veikt tirgus piedāvājuma un pieprasījuma izpēti, lietošanas iespēju pētījumus un analīzi, izvēlēties tirgus segmentu/nišu un izveidot tā raksturojumu
* Spēja orientēties un pārzināt nozarē lietotos materiālus, analizēt to pilnveidošanas un attīstības tendences, prast tos pielietot darbā
* Spēja izprast dažādu ražotāju specifiku un sērijveida produktu projektēšanas sarežģītības līmeņus, pārzināt nepieciešamās darbmašīnas, iekārtas, instrumentus un aprīkojumus
* Spēja noteikt produktu izgatavošanas (ražošanas) ierobežojumus un izvēlēties optimālo risinājumu kopumu (iespējamo materiālu pielietojumu un savietojamību, kā arī iespējamos konstruktīvo risinājumu variantus)
* Spēja izstrādāt produktu un to kolekciju vai sēriju konceptuālo risinājumu skices un digitālas trīsdimensiju vizualizācijas, kā arī organizēt un veikt maketu un paraugu izgatavošanu
* Spēja veikt projekta prezentāciju un saskaņošanu ar pasūtītāju (darba devēju) un atbildīgajiem dienestiem dažādos produktu izstrādes posmos, sagatavot un vadīt prezentācijas, skates un izstādes
* Spēja veikt fizisku, analogu vai matemātisku produktu vai to atsevišķu mezglu modelēšanu
* Spēja izstrādāt produkta konstruktīvos risinājumus un veikt nepieciešamās korekcijas
* Spēja izstrādāt materiālu piegriešanas kartes un citus materiālu racionālas izmantošanas dokumentus
* Spēja izvēlēties produkta izgatavošanai nepieciešamos materiālus, komplektējošos izstrādājumus vai to sastāvdaļas un sastādīt pasūtījumus
* Spēja organizēt pirmo produktu paraugu izgatavošanu un tiem nepieciešamās pārbaudes
* Spēja dokumentēt un analizēt produktu projektēšanas darbu rezultātus, kā arī veikt nepieciešamo dokumentu koriģēšanu un saskaņošanu
* Spēja izstrādāt produktu izgatavošanas tehnoloģiskos režīmus un tos reglamentējošo tehnoloģisko dokumentāciju
* Spēja organizēt produktu rūpniecisko paraugu (sēriju) izgatavošanu un to vispusīgas pārbaudes, t.sknepieciešamo lietošanas īpašību testēšanu
* Spēja pieņemt un noformēt pasūtījumus un plānot produktu izgatavošanu
* Spēja plānot vai prognozēt produkta izgatavošanas (realizācijas) izmaksas, izstrādāt izmaksu kalkulācijas un veidot produkta cenu politiku
* Spēja veikt projekta autoruzraudzību produktu izgatavošanas laikā, kontrolēt realizācijas atbilstību projekta koncepcijai un drošības prasībām, estētiskajām un tehniskajām kvalitātēm
* Spēja atbilstoši kompetencei atrast produktu realizācijas gaitā radušos problēmu labākos risināšanas veidus
* Spēja apzināt optimālo piegādātāju, pasūtītāju un apakšuzņēmēju loku un sadarboties ar tiem
* Spēja sazināties valsts valodā un vismaz divās svešvalodās.
* Spēja nodrošināt darba tiesisko attiecību normu ievērošanu.
* Spēja nodrošināt darba aizsardzības, ugunsdrošības un vides aizsardzības normatīvo aktu prasību izpildi
* Spēja izmantot mūsdienu informācijas tehnoloģijas savas darbības veikšanai
* Spēja ievērot profesionālās ētikas normas un autortiesības reglamentējošus dokumentus

### Prasmes 
* Izstrādāt produktu, to kolekciju vai sēriju konceptuālos risinājumus atbilstoši projekta prasībām
* Vizualizēt produktu, to kolekciju vai sēriju konceptuālo risinājumu skices, rasējumus, maketus un paraugus un veikt trīsdimensiju vizualizācijas
* Analizēt nozares vadošās tehnoloģijas, sekot jauno tehnoloģiju attīstībai un tendencēm
* Izmantot informācijas tehnoloģijas, lietot tās nozares tehnoloģiju pilnveidošanai
* Lietot progresīvas projektēšanas tehnoloģijas – vispārēja lietojuma un specializētās automatizētās projektēšanas sistēmas, automatizētās projektēšanas un izgatavošanas vadības sistēmas, programvadītās darbmašīnas (CMC)
* Vadīt produktu izstrādi, slēgt līgumus un pārraudzīt to izpildi, veikt autoruzraudzību projekta izpildes gaitā
* Izprast savstarpēji saistīto darbu procesus, radoši un visaptveroši analītiski (holistiski) domāt, patstāvīgi pieņemt savam kompetences līmenim atbilstošus lēmumus un uzņemties par tiem atbildību
* Lietot nozares standartus un tehniskos noteikumus
* Pārzināt nozares kvalitātes sistēmas, prast tās pielietot darbā
* Pārzināt un lietot nozares terminoloģiju valsts valodā un vismaz divās svešvalodās
* Veidot pozitīvu saskarsmi, pielietot profesionālās un vispārējās ētikas principus
* Aizsargāt savus izstrādātos zīmolus, intelektuālo īpašumu.
* Veikt pētniecības darbu, atspoguļot pētījumu rezultātus produktos, pārskatos un zinātniskās publikācijās
* Interpretēt pētījumos iegūtos rezultātus, formulēt secinājumus, veidot kopsavilkumus
* Analizēt un prognozēt rūpnieciskā dizaina produktu modes attīstības tendences
* Lasīt un izstrādāt rasējumus
* Plānot, veikt un vadīt materiālu atbilstības, tehnoloģiju, tirgus un citus nepieciešamos pētījumus
* Veikt produkta estētisko, materiāltehnisko, funkcionālo un ekonomisko analīzi
* Pārzināt produktu tehnoloģisko režīmu un nepieciešamās dokumentācijas izstrādi
* Saskaņot darba rezultātus ar klientiem, sadarbības partneriem un nepieciešamajām institūcijām
* Plānot produktu virzīšanas kampaņu, organizēt pasūtījuma nodošanu pasūtītājam
* Noformēt lietišķos dokumentus atbilstoši dokumentu pārvaldības normatīvo aktu prasībām
* Strādāt patstāvīgi vai darba grupā
* Plānot darbu un vadīt darba grupas, projektus rūpnieciskā dizaina nozarē
* Plānot un organizēt dizaina vadību
* Pārvaldīt valsts valodu
* Pārvaldīt vismaz divas svešvalodas saziņas līmenī
* Regulāri pilnveidot profesionālo kvalifikāciju
* Ievērot un nodrošināt darba aizsardzības, ugunsdrošības un higiēnas noteikumu prasības
* Veikt pirmās palīdzības pasākumus
* Ievērot vides aizsardzības noteikumu prasības
* Ievērot darba tiesisko attiecību noteikumus