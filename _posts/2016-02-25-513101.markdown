---
layout: post
    
title: viesmīlis

    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 513101

### Grupa
trešais profesionālās kvalifikācijas līmenis


### Apraksts

*  viesmīlis apkalpo viesus, ievērojot to vēlmes un apkalpošanas procesus; apkalpojot viesus, lieto profesionālās prasmes viesu sagaidīšanā, komunikācijā, galda klāšanā, ēdienu un dzērienu piedāvāšanā, pārdošanā, pasniegšanā, norēķinu veikšanā; ir atbildīgs par sniegto pakalpojumu kvalitāti.     Viesmīlis strādā uzņēmumos, kas sniedz ēdināšanas pakalpojumus, var būt pašnodarbināta persona vai individuālais komersants.

### Kompetences

* Spēja sagaidīt viesus, izprast un izpildīt to vēlmes un nodrošināt viesu apkalpošanu saskaņā ar uzņēmuma standartiem
* Spēja pieņemt un noformēt pasūtījumu, nodot to izpildei virtuves un bāra personālam
* Spēja klāt galdus ikdienas ēdienreizēs, banketos un svinībās, izmantot galda klāšanas un dekorēšanas inventāru atbilstoši ēdienkartei, dzērienu kartei, pasākuma veidam un viesu vēlmēm
* Spēja pasniegt ēdienus un dzērienus, ievērojot viesu apkalpošanas standartus
* Spēja pārzināt, ieteikt un piedāvāt vīnus saskaņā ar vīnu karti un ēdienkarti
* Spēja veikt un uzraudzīt viesu apkalpošanas procesu, sekojot līdzi viesu apmierinātībai un labsajūtai
* Spēja risināt viesu apkalpošanas laikā radušās problēmsituācijas uzņēmumā noteiktajā kārtībā, atbilstoši rīkoties nestandarta un stresa situācijās, pieņemt lēmumus savas kompetences ietvaros
* Spēja organizēt un veikt uzņēmuma tirdzniecības telpas un darba vietas sagatavošanu darbam
* Spēja veikt skaidras un bezskaidras naudas norēķinus ar viesiem, izmantot kases norēķinu sistēmas un maksājumu karšu termināļus
* Spēja sadarboties ar citiem speciālistiem viesmīlības pakalpojumu nodrošināšanas ietvaros
* Spēja organoleptiski novērtēt produktu, izejvielu, ēdienu un dzērienu kvalitāti
* Spēja raksturot, noteikt un lietot nepieciešamos produktus, materiālus un tehnoloģiskās iekārtas viesu apkalpošanas procesā.
*  Spēja lietot darba vietas prasībām atbilstošu darba apģērbu un aksesuārus, uzturēt darba kārtībā telpas un inventāru, ievērojot higiēnas un darba drošības prasības
* Spēja pārdot uzņēmuma pakalpojumus – sniegt informāciju, ieteikt un raksturot viesiem piedāvātos ēdienus un dzērienus, to saderību un lietošanas specifiku, piedāvāt un ieteikt uzņēmuma īpašos piedāvājumus
* Spēja veikt produkcijas pasūtījumu noliktavā un ievērot optimālos temperatūras režīmus produktu un dzērienu uzglabāšanai, sekot līdzi izmantojamo produktu apjomam, derīguma termiņam un kvalitātei
* Spēja sastādīt uzskaites dokumentāciju un atskaites, materiālo vērtību inventarizācijas aktus
* Spēja veikt darbu patstāvīgi un uzņemties atbildību par sava darba rezultātu
* Spēja veidot un uzturēt pozitīvu saskarsmi ar kolēģiem un viesiem
* Spēja sadarboties ar citu uzņēmuma struktūrvienību personālu viesu apkalpošanas procesā un uzņēmuma mērķu sasniegšanā
* Spēja sekot līdzi aktuālajām tendencēm restorānu sektorā, izmantojot dažādus informatīvos avotus un informācijas tehnoloģijas
* Spēja informēt tiešo darba vadītāju par neatbilstošu produktu un dzērienu kvalitāti, nelaimes gadījumu darbavietā vai iekārtu bojājumu
* Spēja ievērot vispārējās un profesionālās ētikas pamatprincipus un lietišķo etiķeti saskarsmē ar viesiem un kolēģiem
* Spēja sekmēt uzņēmuma apgrozījuma palielināšanos, radot pievilcīgu uzņēmuma tēlu
* Spēja pastāvīgi pilnveidot profesionālās prasmes
* Spēja ievērot darba tiesisko attiecību normas
* Spēja izprast uzņēmuma noteikto paškontroles sistēmu (HACCP – _Hazard Analysis and Food Safety Plan_), ievērot to, sniegt ieteikumus tās pilnveidei
* Spēja ievērot darba aizsardzības normatīvo aktu prasības un veikt darba pienākumus, nekaitējot savai, klientu un citu personu veselībai
* Spēja sniegt pirmo palīdzību
* Spēja ievērot vides aizsardzības normatīvo aktu prasības
* Spēja sazināties valsts valodā un vismaz divās svešvalodās.
*  Spēja lietot profesionālo terminoloģiju valsts valodā un vismaz divās svešvalodās

### Prasmes 
* Noteikt un rīkoties ar darba pienākumu izpildei nepieciešamajiem produktiem, izejvielām un tehnoloģiskajām iekārtām
* Plānot un veidot darba vietas iekārtojumu, novērtēt darba vides atbilstību pasūtījumu izpildei
* Izprast ēdienkartes, dzērienu kartes, apkalpošanas specifikācijas, tāmes un instrukcijas
* Ievērot uzņēmuma prasības attiecībā uz darba apģērbu un aksesuāriem
* Klāt galdu atbilstoši ēdienreizei, ēdienkartei un pasākuma veidam, izmantot atbilstošu galda klāšanas inventāru
* Piedāvāt un mutiski raksturot klientiem ēdienus, dzērienus, papildu preces un pakalpojumus, izskaidrot ēdienu un dzērienu izcelsmi, lietošanas procesu
* Pārzināt vīna ražošanas metodes, galvenās ražotājvalstis un reģionus, vīnogu šķirnes un vīnu klasifikāciju
* Pārzināt vīnu un ēdienu saderību, raksturot vīnu kartē iekļautos vīnus, pasniegt tos atbilstoši vīnu pasniegšanas metodei
* Pārzināt klasisko un bezalkoholisko kokteiļu klasifikāciju, pagatavošanas metodes un pasniegšanu
* Novērtēt organoleptiski ēdienu un dzērienu kvalitāti
* Pieņemt, noformēt un izpildīt viesu pasūtījumu
* Pasniegt ēdienus un dzērienus, ievērojot ēdienu gatavošanas tehnoloģisko procesu un savstarpējo saderību
* Veikt un uzraudzīt viesu apkalpošanas procesu, pārliecināties par viesu labsajūtu, radīt pievilcīgu uzņēmuma tēlu
* Nodrošināt informācijas apmaiņu uzņēmumā un sadarboties ar citu uzņēmuma struktūrvienību personālu viesu apkalpošanas procesā
* Veikt norēķinus ar dažādiem maksāšanas līdzekļiem, pārzināt elektronisko un datorizēto kases sistēmu un bezskaidras naudas norēķinu termināļu darbības pamatprincipus
* Pārzināt bāra un virtuves produktu un izejvielu īpašības un gatavošanas tehnoloģiju
* Uzglabāt produktus un izejvielas atbilstoši noteikumiem un sekot līdzi to derīguma termiņiem
* Sistemātiski plānot pasūtāmo produktu apjomu un aizpildīt pasūtījuma pavaddokumentus
* Sagatavot materiālo vērtību inventarizācijas aktus
* Lietot ar darba pienākumu izpildi saistītās datorprogrammas
* Veikt telpu, iekārtu un inventāra ikdienas apkopi, izmantot profesionālos tīrīšanas līdzekļus, iekārtas un instrumentus
* Plānot un organizēt savu darbu un laiku, veikt darbu patstāvīgi un uzņemties atbildību par sava darba rezultātu
* Ievērot uzņēmuma iekšējās kārtības noteikumus
* Ievērot uzņēmumā izstrādāto paškontroles sistēmu (HACCP) un sniegt ieteikumus tās pilnveidošanai
* Ievērot iespējamos riskus produktu uzglabāšanā un ēdienu un dzērienu pasniegšanā
* Pastāvīgi pilnveidot viesmīļa profesionālās prasmes, sekot līdzi jaunākajām tendencēm galda klāšanā, viesu apkalpošanā un tehnoloģijās
* Rīkoties atbilstoši lietišķajai etiķetei, veidot pozitīvu saskarsmi ar viesi un risināt problēmsituācijas
* Pārzināt darba inventāra un telpu iekārtojuma tirgus piedāvājumu
* Pieņemt lēmumus savas kompetences ietvaros, strādāt komandā, atbilstoši rīkoties nestandarta situācijās
* Ievērot profesionālās un vispārējās ētikas pamatprincipus un konfidencialitāti
* Ievērot darba tiesisko attiecību normas
* Iekārtot un uzturēt tīru darba vietu, ievērot personiskās higiēnas un vispārējās darba higiēnas prasības darbā ar galda klāšanas inventāru
* Veikt darba pienākumus, nekaitējot savai un citu personu veselībai
* Ievērot darba aizsardzības, ugunsdrošības un higiēnas normatīvo aktu prasības
* Ievērot vides aizsardzības normatīvo aktu prasības
* Sniegt pirmo palīdzību
* Pārvaldīt valsts valodu
* Pārvaldīt vismaz divas svešvalodas profesionālās saziņas līmenī
* Lietot profesionālo terminoloģiju valsts valodā un vismaz divās svešvalodās