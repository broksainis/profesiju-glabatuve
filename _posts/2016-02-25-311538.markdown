---
layout: post
    
title: autoapkopes speciālists
    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 311538

### Grupa
ceturtais profesionālās kvalifikācijas līmenis

### Apraksts

* autoapkopes speciālists veic automobiļa tehnisko apkopi, tehniskā stāvokļa diagnostiku un remontu; novērš automobiļu un to sastāvdaļu bojājumus, nomainot agregātus, mezglus un detaļas, veicot demontāžas un montāžas darbus; atjauno detaļas vai to salāgojumus, veicot atslēdznieka darbus; sadarbojas ar citiem speciālistiem un komunicē ar klientu.
* Autoapkopes speciālists strādā automobiļu tehniskās apkopes un remonta uzņēmumos, automobiļu diagnostikas centros, automobiļu tehniskās apskates stacijās un tamlīdzīgos radnieciskos uzņēmumos, var būt pašnodarbināta persona vai individuālais komersants.

### Kompetences

* Spēja organizēt un sagatavot darba vietu atbilstoši tehnoloģiskām prasībām un darba drošības noteikumiem.
* Spēja izvēlēties darba uzdevuma veikšanai nepieciešamos mērinstrumentus un materiālus.
* Spēja strādāt ar rokas un elektroniskajiem mērinstrumentiem.
* Spēja rasēt, lasīt rasējumus un zīmēt skices.
* Spēja uzklausīt klienta vēlmes, noskaņot klientu labvēlīgi, saprotami izskaidrojot automobiļa remonta tehnoloģiju un izmaksas, ievērojot profesionālās un vispārējās ētikas pamatprincipus.
* Spēja lietot specifiskās palīgierīces (piemēram, sajūga diska centrējamo tapu, virzuļa gredzenu montējamās un demontējamās stangas, stroboskopu, šarnīru demontējamo palīgierīci).
* Spēja veikt automobiļa tehnisko apkopi un novērst defektus.
* Spēja patstāvīgi veidot loģisku spriedumu ķēdi.
* Spēja izmantot dažādus darbgaldus un tehniskās iekārtas.
* Spēja sagatavot elektroniskās vadības sistēmas automobiļa remonta darbiem.
* Spēja izmantot speciālo literatūru.
* Spēja izmantot datubāzes vismaz divās svešvalodās.
* Spēja strādāt ar automobiļu sistēmu diagnostikas testeriem un kontroles iekārtām.
* Spēja veikt automobiļa elektromehānisko un elektronisko vadības sistēmu tehniskā stāvokļa diagnostiku.
* Spēja pilnveidot savu kvalifikāciju.
* Spēja noteikt automobiļa nomaināmās un remontējamās detaļas, blokus un mezglus.
* Spēja novērst automobiļa elektronisko vadības sistēmu bojājumus.
* Spēja veikt automobiļa elektrisko shēmu elementu izvēli.
* Spēja izvēlēties automobiļa remonta vai apkopes tehnoloģiju.
* Spēja plānot un vadīt ikdienas resursu pietiekamību, modelējot ikdienas patēriņu.
* Spēja aprēķināt automobiļa remonta darba laiku atbilstoši normatīviem.
* Spēja vizuāli novērtēt automobiļa virsbūves tehnisko stāvokli un bojājumus (piemēram, novērtēt deformācijas veidus un virzienus, caurrūsēšanas ietekmi, salīdzināt blakus detaļu salaidumu spraugu lielumu, krāsu toņu atšķirību, pirmsremonta bojājumus).
* Spēja paredzēt objektīvi nepieciešamu automobiļa remonta metožu un tehnoloģiju lietojumu.
* Spēja sazināties valsts valodā un divās svešvalodās.
* Spēja orientēties automatizēto iekārtu apkalpošanas, diagnosticēšanas un remonta jautājumos.
* Spēja plānot darbus un organizēt to savlaicīgu izpildi.
* Spēja uzņemties atbildību par savas profesionālās darbības rezultātiem.
* Spēja ievērot darba aizsardzības, ugunsdrošības un vides aizsardzības normatīvo aktu prasības.
* Spēja apzināt un izprast normatīvos aktus iekārtu drošības jautājumos.
* Spēja ievērot darba tiesisko attiecību normas.
* Spēja pielietot nacionālos, Starptautiskās Standartizācijas organizācijas (ISO – International Organization for Standardization), Eiropas Savienības un citu valstu standartus autotransporta nozarē.

### Prasmes 
* Savā profesionālajā darbībā lietot datoru un izmantot internetu, kā arī automobiļu datubāzes.
* Rasēt, lasīt rasējumus un veidot skices.
* Noteikt elektroiekārtu un elektronisko vadības sistēmu darbības principus.
* Pieslēgt kontroles mērinstrumentus un diagnostikas aparatūru.
* Apstrādāt un izanalizēt kontrolmērījumos un diagnostikā iegūto informāciju.
* Veikt automobiļa virsbūves paneļu, mērinstrumentu paneļa, elektromehānismu, mērpārveidotāju (devēju), izpildierīču, elektronisko vadības bloku un elektroinstalācijas demontāžu.
* Sagatavot nomaiņai automobiļa elektroiekārtas mezglus un blokus.
* Izpildīt automobiļa atsevišķu elementu bloku un elektroierīču remonta darbu operācijas.
* Atbilstoši ražotāja rekomendācijām veikt automobiļa elektronisko vadības sistēmu pārprogrammēšanas operācijas.
* Novērtēt automobiļa elektronisko vadības sistēmu darbības atbilstību tehniskajām prasībām.
* Izmantot tehniskās rokasgrāmatas un speciālās datorprogrammas.
* Izmantot speciālo literatūru.
* Izprast komandas darba stilu, prast strādāt komandā, sadarboties ar citu profesiju darbiniekiem.
* Prast patstāvīgi plānot un veikt savu darbu noteiktajā termiņā (darbnīcas laika plānošana, klientu pieraksta veidošana).
* Domāt kritiski un risināt problēmas.
* Pārvaldīt valsts valodu.
* Pārvaldīt divas svešvalodas saziņas līmenī.
* Lietot profesionālo terminoloģiju valsts valodā un divās svešvalodās.
* Nepārtraukti pilnveidot savas profesionālās zināšanas.
* Ievērot darba aizsardzības, ugunsdrošības un vides aizsardzības normatīvo aktu prasības.
* Ievērot darba tiesisko attiecību normas.
* Ievērot profesionālās un vispārējās ētikas pamatprincipus.
* Sniegt pirmo palīdzību.
* Pārzināt tehnisko līdzekļu iespējas, kas nepieciešamas darba organizācijai un izpildei (darbnīcas laika pārvaldība, noslodzes, efektivitātes aprēķins, apkopes darba pašizmaksas aprēķins).
* Noteikt izpildāmo darbu prioritātes un veikt darbu individuāli.
* Argumentēt savu viedokli, pārliecināt citus un risināt konfliktsituāciju ar darbinieku un klientu.