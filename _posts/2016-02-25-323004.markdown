---
layout: post
    
title: jogas meistars

    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 323004

### Grupa
ceturtais profesionālās kvalifikācijas līmenis


### Apraksts
* jogas meistars nodrošina klienta psihofiziskā līdzsvara saglabāšanu un nostiprināšanu, disharmoniskā stāvokļa novēršanu, psihofizisko īpašību un prasmju attīstību, pilnveidošanu un harmonizāciju; diagnosticē iemeslus, kuru dēļ klients ir novirzījies no harmoniska psihofiziskā stāvokļa, un sastāda nodarbību programmu, kas ietver jogas praksi (vingrinājumus, meditācijas, relaksāciju, siltumapmaiņas prakses, elpošanas tehnikas, maņu orgānu spēju attīstību), dažādus jogas masāžas un pašmasāžas veidus, kas uzlabo vispārējo klienta stāvokli; veic jogas speciālistu darba supervīziju. 
* Jogas meistars strādā jogas centros, viesmīlības un tūrisma uzņēmumos, sporta klubos, adaptācijas centros vai kā pašnodarbināta persona, vai individuālais komersants. 

### Kompetences
* 	 Spēja uzņemties atbildību par sava darba norisi un rezultātiem. 
* 	 Spēja plānot, organizēt un vadīt izpildāmos darbus. 
* 	 Spēja novērtēt klienta psihofizisko stāvokli, konstitucionālo tipu. 
* 	 Spēja noteikt klienta disbalansa pazīmes un iemeslus. 
* 	 Spēja sastādīt klienta dzīvesveida un atveseļošanās procesa individuālo plānu. 
* 	 Spēja vadīt jogas nodarbības. 
* 	 Spēja veikt jogas masāžu un apmācīt pašmasāžu. 
* 	 Spēja formulēt jogas prakses vēlamos rezultātus un noteikt riskus. 
* 	 Spēja noteikt jogas prakses laiku un ilgumu. 
* 	 Spēja sniegt rekomendācijas par dzīvesveida noteikumiem, ko ieteicams ievērot jogas prakses laikā. 
* 	 Spēja sagatavot un uzturēt drošu un komfortablu vidi, kurā klients saņem jogas meistara pakalpojumus. 
* 	 Spēja nodrošināt jogas prakses procesa sanitāri higiēnisko līmeni. 
* 	 Spēja izturēties ar rūpēm, toleranti un iejūtīgi pret visiem klientiem neatkarīgi no viņu vecuma, dzimuma un citiem kritērijiem. 
* 	 Spēja respektēt klienta individuālās vajadzības. 
* 	 Spēja pielietot pozitīvās saskarsmes iemaņas. 
* 	 Spēja argumentēt savu viedokli un pārliecināt citus. 
* 	 Spēja veikt darbu individuāli. 
* 	 Spēja ievērot konfidencialitāti. 
* 	 Spēja nodrošināt ētisku rīcību pret klientu. 
* 	 Spēja adekvāti risināt konfliktsituācijas. 
* 	 Spēja, ja nepieciešams, sniegt pirmo palīdzību. 
* 	 Spēja veidot klienta izpratni par jogas prakses pamatprincipiem un iedarbību. 
* 	 Spēja veikt jogas prakses rezultātu efektivitātes kontroli. 
* 	 Spēja veicināt klienta aktīvu un apzinātu līdzdalību sava psihofiziskā disbalansa novēršanā. 
* 	 Spēja veikt jogas speciālistu darba supervīziju. 
* 	 Spēja sadarboties ar citiem speciālistiem. 
* 	 Spēja veikt veselīga dzīvesveida attīstības un veicināšanas darbu. 
* 	 Spēja veikt jogas prakses popularizēšanu un informēšanu par to. 
* 	 Spēja un motivācija pilnveidot savas zināšanas un iemaņas. 
* 	 Spēja ievērot savas profesionālās kompetences robežas. 
* 	 Spēja sazināties valsts valodā un divās svešvalodās. 

### Prasmes 
* 	 Pārvaldīt jogas praktisko iemaņu un prasmju sistēmu, kas nodrošina klienta psihofizisko īpašību un prasmju saglabāšanu un nostiprināšanu, attīstību un pilnveidošanu. 
* 	 Izvēlēties atbilstošu darba telpas aprīkojumu, aparatūru, nepieciešamos materiālus un palīglīdzekļus. 
* 	 Izvēlēties higiēniskos un dezinfekcijas līdzekļus. 
* 	 Veikt personīgās un darba vides higiēnas pasākumus. 
* 	 Ievērot darba tiesību, darba aizsardzības un vides aizsardzības normas. 
* 	 Raksturot klienta kopējo psihofizisko stāvokli, pamatojoties uz jogas prakses principiem. 
* 	 Izvērtēt klienta organisma disbalansa izpausmes. 
* 	 Noteikt klienta konstitucionālā tipa īpatnības. 
* 	 Sastādīt klienta dzīvesveida un atveseļošanās procesa individuālo plānu. 
* 	 Noteikt klienta nodarbību visoptimālāko režīmu. 
* 	 Konsultēt klientu, kā izpildīt jogas vingrinājumus. 
* 	 Vadīt individuālās un grupu jogas nodarbības. 
* 	 Veikt jogas masāžu un apmācīt pašmasāžas tehniku. 
* 	 Pielietot jogas nodarbībās nepieciešamos rekvizītus, kā arī jogas masāžā nepieciešamās eļļas, ziedes un citus līdzekļus. 
* 	 Pielietot atveseļošanai tautas līdzekļus, dabas produktus, augus un citus pieejamus un dabiskus līdzekļus. 
* 	 Pielietot naturopātijas metodes. 
* 	 Ievērot drošības tehnikas principus, pielietojot jogas prakses metodes. 
* 	 Konsultēt drošības tehnikas ievērošanā, pielietojot jogas prakses metodes. 
* 	 Sekot klienta organisma stāvokļa dinamikai praktisko vingrinājumu izpildes laikā. 
* 	 Sekot klienta pašsajūtai. 
* 	 Veikt organisma reakciju pētījumus praktisku nodarbību laikā, lai novērtētu dažādu faktoru iedarbības raksturu uz praktizējošā organismu. 
* 	 Noteikt klienta noguruma pakāpi pēc dažāda rakstura fiziskās slodzes. 
* 	 Izraudzīties individuālus atjaunošanas līdzekļus atkarībā no cilvēka tipa un noguruma pakāpes. 
* 	 Novērtēt klienta stāvokli un jogas prakses rezultātus. 
* 	 Sniegt rekomendācijas par dzīvesveida noteikumiem jogas praktizēšanas laikā. 
* 	 Sniegt rekomendācijas par uzturu jogā. 
* 	 Apmācīt klientu atklāt kaitējošus faktorus, kuri negatīvi iedarbojas uz psihofizisko stāvokli. 
* 	 Veikt pedagoģiskas funkcijas – demonstrāciju, palīdzību, korekciju, instruktāžu, novērošanu. 
* 	 Veikt jogas speciālistu darba supervīziju. 
* 	 Pārvaldīt valsts valodu. 
* 	 Pārvaldīt divas svešvalodas saziņas līmenī. 
* 	 Lietot profesionālo terminoloģiju valsts valodā un divās svešvalodās. 