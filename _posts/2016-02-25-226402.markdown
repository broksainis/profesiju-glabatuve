---
layout: post
    
title: fizioterapeits

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 226402

### Grupa
piektais profesionālās kvalifikācijas līmenis


### Apraksts

* 
* fizioterapeits veic darba pienākumus, izmantojot fizioterapijas tehnoloģijas; veic pacientu (klientu) fizioterapeitisko izmeklēšanu, funkcionālo traucējumu novērtēšanu un to novēršanu vai mazināšanu; veic veselību veicinošo, konsultatīvo, profilaktisko darbu sabiedrībā; piedalās zinātniski pētnieciskajos projektos un profesionālās izglītības īstenošanā, veicinot specialitātes attīstību; vada citus darbiniekus, organizē, piedalās vai vada multiprofesionālas rehabilitācijas komandas darbu; ir atbildīgs par pastāvīgu profesionālās kvalifikācijas uzturēšanu un paaugstināšanu savas profesionālās darbības laikā. 
* 	Fizioterapeits savu profesionālo darbību var veikt patstāvīgi vai multiprofesionālas rehabilitācijas komandas sastāvā ārstniecības iestādē, kas reģistrēta ārstniecības iestāžu reģistrā, atbilst normatīvajos aktos noteiktajām obligātajām prasībām ārstniecības iestādēm un to struktūrvienībām un nodrošina ārstniecības pakalpojumus, var strādāt kā individuālais komersants vai pašnodarbinātā persona. 
* 	7 

### Kompetences

* Spēja izvēlēties un plānveidīgi pielietot zinātniski pamatotas, mērķtiecīgas un piemērotas fizioterapijas novērtēšanas metodes, balstoties uz profesionālajām zināšanām un prasmēm un apkopojot, analizējot un kritiski interpretējot atbilstošo informāciju par pacienta vajadzībām
* Spēja formulēt fizioterapeita atzinumu, analizējot un kritiski izvērtējot pieejamo atbilstošo informāciju un iegūtos izmeklēšanas rezultātus, sintezējot vispārējās un profesionālās zināšanas
* Spēja plānot un realizēt fizioterapijas ārstēšanas procesu, pamatojoties uz izvirzīto fizioterapeita atzinumu, sistemātiski kritiski izvērtējot dažādu fizioterapijas teoriju un Latvijas Republikā apstiprināto fizioterapijas ārstēšanas tehnoloģiju pielietošanas aktuālās iespējas
* Spēja ārstēšanas procesā kritiski novērtēt pielietoto metožu ietekmi un pacienta aktuālo stāvokli, pēc nepieciešamības mainīt terapijas metodes vai pārtraukt ārstēšanu
* Spēja plānot un veikt zinātniskus pētījumus fizioterapijas nozarē, ziņot par pētījumu rezultātiem, kā arī piedalīties zinātniski pētnieciskajos projektos
* Spēja fizioterapijas profesionālim sadarboties ar citiem veselības aprūpes profesionāļiem multiprofesionālās aprūpes formā
* Spēja sazināties ar pacientiem (klientiem) un viņu tuviniekiem, ievērojot profesionālās ētikas principus, respektējot un cienot pacientu (klientu) un viņu tuvinieku pārliecību, ticību un kultūru, informējot un izglītojot par nepieciešamību aktīvi līdzdarboties ārstēšanas procesā un uzņemties atbildību par veselību veicinošu dzīvesveidu
* Spēja fizioterapeita profesionālajā darbībā ievērot ētiskās, deontoloģijas un tiesību normas, profesionālo darbu balstot uz zinātnisku pieeju (uz pierādījumiem balstīta prakse), kritisku attieksmi un profesionālo mūžizglītību
* Spēja izveidot un administrēt fizioterapeita praksi, dokumentēt savu darbību, ievērojot dokumentu pārvaldības prasības
* Spēja ievērot pacienta tiesības un pienākumus, nodrošināt datu konfidencialitāti
* Spēja sazināties valsts valodā un vismaz divās svešvalodās.
*  Spēja ievērot ar fizioterapeita darbību saistīto regulējošo normatīvo aktu prasības
* Spēja nodrošināt darba aizsardzības, ugunsdrošības un vides aizsardzības normatīvo aktu prasības
* Spēja nodrošināt darba tiesisko attiecību normu ievērošanu.
*  Spēja izmantot mūsdienu informācijas tehnoloģijas dokumentācijai, izglītības turpināšanai, komunikācijai, informācijas apstrādei un izmantošanai saistībā ar fizioterapeita darbību
* 

### Prasmes 
* Prast ievākt anamnēzi, lai iegūtu informāciju no pacienta, un analizēt citu izmeklējumu rezultātus un slēdzienus
* Prast apkopot, analizēt un interpretēt atbilstošo informāciju par pacienta problēmu, vispārējo veselības stāvokli, pašreizējo ārstēšanu, lai varētu plānot turpmāko funkcionālo izmeklēšanu
* Izvēlēties un prast pielietot pacienta fiziskā funkcionālā stāvokļa izmeklēšanas metodes un kritiski interpretēt to rezultātus, ņemot vērā aktuālos ietekmējošos faktorus
* Prast izmeklēšanas procesā sekot līdzi pacienta veselības stāvoklim, lai nodrošinātu pacienta drošību un maksimāli novērstu iespējamos riskus
* Izvēlēties un prast pielietot pacienta aktivitāšu un dalības izvērtēšanas metodes, analizēt un kritiski interpretēt to rezultātus
* Prast analizēt dažādu faktoru (darba vietas, nodarbošanās, socioekonomiskās situācijas, kultūras, reliģijas) ietekmi uz identificētajām problēmām, analīzi veicot saskaņā ar Starptautisko funkcionēšanas, nespējas un veselības klasifikāciju
* Identificēt pacienta problēmas (funkcionālos ierobežojumus, aktivitāšu un dalības ierobežojumu), interpretēt sūdzību un identificēto problēmu savstarpējo saistību un to saistību ar struktūras bojājumu
* Formulēt fizioterapeita atzinumu un izvirzīt specifiskus, izmērāmus, pacientam pieņemamus, īstenojamus un laikā ierobežojamus fizioterapijas mērķus
* Plānot fizioterapijas ārstēšanas procesu, kas ietver atkārtotu pacienta novērtēšanu
* Īstenot fizioterapijas ārstēšanas procesu, pielietojot dažādas ārstēšanas metodes, kuru izvēle balstīta uz to efektivitāti (uz pierādījumiem balstītu), pieejamību, izmaksām, individuālo piemērotību un kuras ir pacientam pieņemamas
* Motivēt pacientu aktīvai līdzdalībai ārstēšanas procesā, kā arī veselību veicinošam dzīvesveidam
* Nodrošināt pacienta atkārtotu izvērtēšanu un fizioterapijas mērķu sasniegšanu ārstēšanas procesa laikā, ja nepieciešams, mainīt ārstēšanas metodes
* Fizioterapeita kompetences ietvaros atbilstoši ārstēšanas mērķiem izveidot pacientam (klientam) patstāvīgi veicamu un izvērtējamu rehabilitācijas programmu un apmācīt pacientu izpildīt šo programmu
* Sniegt pirmo un neatliekamo medicīnisko palīdzību
* Prast pielietot fizioterapijas metožu īstenošanā nepieciešamās tehniskās iekārtas
* Profesionālās kompetences ietvaros konsultēt pacientu (klientu) par ergonomiskajiem aspektiem darba vietā un mājas vidē, rekomendēt korekcijas un profilakses pasākumu programmu
* Dokumentēt pacienta (klienta) izmeklēšanas datus, fizioterapeita atzinumu, terapijas mērķus un programmu, terapijas programmas norisi un atkārtotas izmeklēšanas datus, nodrošinot datu konfidencialitāti
* Strukturēti izklāstīt fizioterapeitiskās izmeklēšanas un interpretācijas rezultātus, ārstēšanas mērķus un plānu citiem pacienta veselības aprūpes procesā iesaistītajiem profesionāļiem, rehabilitācijas komandas locekļiem
* Prast iesaistīties kompleksu veselības aprūpes jautājumu un situāciju risināšanā
* Prast pacienta problēmas analīzes un klīniskās sintēzes procesā integrēt citu profesionāļu formulētus viedokļus, pielietojot komandas darbā balstītu lēmuma pieņemšanas stratēģiju
* Prast aktīvi klausīties un aktīvi iesaistīties komunikācijā, pielietot pozitīvās saskarsmes iemaņas ar pacientiem (klientiem), viņu tuviniekiem un veselības aprūpes profesionāļiem
* Prast argumentēt un pamatot savu profesionālo viedokli un idejas gan individuāli, gan auditorijas priekšā, izmantojot verbālās un neverbālās komunikācijas prasmes
* Izprast un izvērtēt viedokļu atšķirības un risināt konflikta situācijas, kas radušās profesionālo pienākumu veikšanas laikā
* Fizioterapeita kompetences ietvaros plānot, organizēt un vadīt dažādu veidu aktivitātes, kurās iesaistītas veselības aprūpes profesionāļu vai pacientu (klientu) grupas
* Veikt zinātniskos pētījumus fizioterapijas jomā
* Konsultēties ar kolēģiem un citiem veselības aprūpes darbiniekiem un ziņot viņiem par zinātniskās izpētes jautājumiem
* Kritiski izvērtēt zinātniskajās publikācijās pieejamos datus
* Lietot informācijas tehnoloģijas fizioterapeita profesionālās darbības veikšanai
* Administrēt fizioterapijas praksi
* Analizēt un izteikt priekšlikumus darba procesa pilnveidošanai savā darba vietā
* Veikt pašnovērtējumu un refleksiju par paša profesionālo darbību, izvērtēt savas profesionālās darbības kvalitāti un tās uzlabošanai nepieciešamos pasākumus
* Prast piemērot ar fizioterapeita darbību saistītos normatīvos aktus un dokumentēt savu profesionālo darbību, ievērojot dokumentu pārvaldības prasības
* Ievērot profesionālās ētikas principus un saskarsmes kultūru
* Pārvaldīt valsts valodu
* Pārvaldīt vismaz divas svešvalodas saziņas līmenī
* Lietot profesionālo terminoloģiju valsts valodā un vismaz divās svešvalodās
* Ievērot darba aizsardzības, ugunsdrošības un vides aizsardzības noteikumus
* Ievērot darba tiesisko attiecību noteikumus
* 