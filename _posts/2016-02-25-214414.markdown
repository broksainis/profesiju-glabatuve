---
layout: post
    
title: mehānikas inženieris

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 214414

### Grupa
piektais profesionālās kvalifikācijas līmenis


### Apraksts

* mehānikas inženieris piedalās projektēšanas, ražošanas, pētniecības, tehniskās uzraudzības, izstrādājumu pilnveidošanas, realizācijas un remonta procesos; izmanto speciālās zināšanas un prasmes dažādu praktisku tehnisko problēmu vai uzdevumu risinājumiem, kā arī nodrošina normatīvo aktu ievērošanu darba aizsardzības un vides aizsardzības jomā. 
* Mehānikas inženieris strādā metālapstrādes, mašīnbūves, projektēšanas, lauksaimniecības, transporta, celtniecības, tirdzniecības un citos uzņēmumos, kuru darbība saistīta ar iekārtu, ierīču, mašīnu projektēšanu, ražošanu, uzstādīšanu, uzraudzību, pilnveidošanu, realizāciju un remontu. 

### Kompetences

* Spēja sastādīt aprēķinu shēmas un sagatavot tehnisko uzdevumu iekārtu projektēšanai
* Spēja aprēķināt konstrukciju, mehānismu, mezglu un detaļu izmērus un izvēlēties atbilstošus materiālus
* Spēja veikt mehānismu kinemātisko, dinamisko un termodinamisko parametru aprēķinus
* Spēja noteikt detaļu stiprības un ilgizturības rādītājus
* Spēja orientēties mašīnbūves iekārtu apkalpošanas, diagnosticēšanas un remonta jautājumos
* Spēja projektēšanas procesā izvēlēties salāgojumu izmērus un pielaides, lai nodrošinātu iekārtu kvalitatīvu un ilgstošu darbību
* Spēja aprēķināt apstrādes režīmus un darbmašīnu skaitu, izplānot izgatavošanas maršrutu un pāreju secību tehnoloģiskā procesa nodrošināšanai
* Spēja izstrādāt detaļu pārbaudes karti, izvēlēties nepieciešamos instrumentus un aprēķināt to skaitu, nosakot to lietošanas un uzglabāšanas nosacījumus, lai nodrošinātu nepieciešamo izstrādājumu kvalitāti
* Spēja analizēt ražošanas procesu, iepazīties ar esošiem analogiem un izstrādāt alternatīvus ražošanas konstruktīvos un tehnoloģiskos risinājumus
* Spēja noteikt palīgierīču nepieciešamību un nodrošināt to izgatavošanu
* Spēja izvērtēt tehnoloģisko procesu precizitāti un stabilitāti
* Spēja sagatavot projektējamās vai izgatavojamās iekārtas izmaksas un noteikt izdevumu atmaksāšanas laiku
* Spēja izvērtēt ražošanas automatizācijas līmeni
* Spēja izvērtēt ekonomiski izdevīgākos tehniskos risinājumus
* Spēja novērtēt iespējamos riskus, ko var radīt izstrādājumi, plānot produkcijas kvalitāti
* Spēja sekot mašīnbūves iekārtu rezerves daļu daudzumam un veikt to pasūtījumus
* Spēja plānot darbus un organizēt to savlaicīgu izpildi, organizēt un vadīt struktūrvienības darbu
* Spēja ievērot un nodrošināt vides un darba aizsardzības normatīvo aktu prasības
* Spēja sazināties valsts valodā un vismaz divās svešvalodās.
* Spēja ievērot profesionālās un vispārējās ētikas principus
* Spēja apzināt un izprast normatīvos aktus iekārtu drošuma jautājumos
* Spēja nodrošināt Starptautiskās standartu organizācijas (ISO) prasību izpildi kvalitātes drošuma un vides aizsardzības sistēmās
* Spēja ievērot darba tiesisko attiecību normas


### Prasmes 
* Pārzināt konstruktoru un tehnologu dokumentācijas izstrādāšanas stadijas
* Veikt mašīnu, mehānismu, mezglu un detaļu stiprības aprēķinus
* Veikt darba uzdevuma profesionālu analīzi, informācijas apstrādi un darba uzdevuma saskaņošanu ar ražošanas tehnoloģiskajām iespējām
* Piemērot darba izpildei nepieciešamos mehānikas nozares normatīvos aktus, tehnisko dokumentāciju un standartus, gatavot lietišķos dokumentus
* Analizēt, vērtēt un izmantot zinātniskos un lietišķos pētījumus, lietot informācijas meklēšanas un atlases līdzekļus, ieviest jaunas tehnoloģijas un konstrukcijas
* Prast prognozēt mašīnbūves iekārtu bezatteikuma darbību
* Mērķtiecīgi izmantot ražošanas iekārtu jaudu un organizēt to tehnisko apkopi
* Prast izvēlēties automātikas elementus (hidraulisko un pneimatisko sistēmu elementi, elektriskie un optiskie elementi u.c.).
*  Izmantot datorizētās projektēšanas un datorizētās ražošanas (CAD/CAM) tehnoloģijas projekta izstrādei
* Racionāli organizēt savstarpēji saistīto darba procesu izpildi
* Projektēt ražošanas iekārtu izvietojumu un organizēt darba sadali starp strādājošajiem
* Piedalīties ražošanas projektu analīzē, izstrādē, saskaņošanā un vadīšanā
* Ievērot un nodrošināt darba aizsardzības, ugunsdrošības un vides aizsardzības normatīvo aktu prasības
* Lietot profesionālo terminoloģiju valsts valodā un vismaz divās svešvalodās
* Pārvaldīt valsts valodu
* Pārvaldīt vismaz divas svešvalodas saziņas līmenī
* Noteikt izpildāmo darbu prioritātes, darboties komandā un plānot, organizēt un vadīt tās darbu, kā arī veikt darbu individuāli
* Argumentēt savu viedokli, pārliecināt citus un risināt konfliktsituācijas
* Ievērot profesionālās un vispārējās ētikas principus
* Sistemātiski pilnveidot savu profesionālo kvalifikāciju
* Sagatavot prezentācijai izstrādātā projekta materiālus un prezentēt to
* Sniegt pirmo palīdzību
* Saudzēt apkārtējo vidi
* Ievērot darba tiesisko attiecību normas