---
layout: post
    
title: augkopis

    
tags: otrais_profesionālās_kvalifikācijas_līmenis
    
categories: otrais_profesionālās_kvalifikācijas_līmenis
    
date: 2016-02-25
    
---
# 611313

### Grupa
otrais profesionālās kvalifikācijas līmenis


### Apraksts

*  augkopis patstāvīgi vai speciālista vadībā veic darbus augkopības produkcijas ražošanā, kultūraugu audzēšanā, pļavu un ganību apsaimniekošanā, ražas novākšanā un uzglabāšanā dažādās lauksaimniecības sistēmās, ievērojot labas lauksaimniecības prakses nosacījumus.     Profesionālās darbības pamatuzdevumu veikšanai augkopim nepieciešama A un D kategorijas traktortehnikas vadītāja apliecība.     Augkopis strādā augkopības uzņēmumā, var būt pašnodarbināta persona vai individuālais komersants.

### Kompetences

* Spēja izvērtēt augsnes piemērotību augsnes apstrādes darbu veikšanai
* Spēja atbildīgi veikt augsnes ielabošanu, kultūraugu kopšanas pasākumus, mēslošanu un kaitīgo organismu ierobežošanu atbilstoši ekonomiski pamatotām audzēšanas tehnoloģijām
* Spēja novākt ražu atbilstoši ražas gatavības pakāpei un tās izmantošanas veidam
* Spēja organoleptiski noteikt ražas kvalitāti un veikt produkcijas pirmapstrādi un uzglabāšanu
* Spēja ievērot bioloģiskās daudzveidības saglabāšanas principus, veicot dabisko pļavu un ganību apsaimniekošanu
* Spēja atbildīgi sagatavot kvalitatīvu zāles lopbarību
* Spēja saimnieciski izmantot augkopībā nepieciešamos materiālus un līdzekļus atbilstoši tehnoloģijām
* Spēja informēt darba vadītāju par darba procesu, pamatojot un aizstāvot savu viedokli
* Spēja patstāvīgi veikt darba pienākumus un uzņemties atbildību par sava darba rezultātu
* Spēja ievērot vides aizsardzības normatīvo aktu prasības atbilstoši labas lauksaimniecības praksei, veicot augkopības produkcijas ražošanu
* Spēja ievērot darba aizsardzības un ugunsdrošības normatīvo aktu prasības
* Spēja lietot atbilstošus individuālos aizsardzības līdzekļus
* Spēja sniegt pirmo palīdzību
* Spēja ievērot darba tiesisko attiecību normas
* Spēja lietot datortehniku un speciālo programmatūru
* Spēja ievērot profesionālās un vispārējās ētikas pamatprincipus
* Spēja sazināties valsts valodā un vienā svešvalodā
* Spēja lietot profesionālo terminoloģiju valsts valodā un vienā svešvalodā

### Prasmes 
* Noteikt augsnes fizikālās un ķīmiskās īpašības lauka apstākļos
* Novērtēt kultūraugu audzēšanu ietekmējošos vides faktorus
* Noteikt augsnes gatavību apstrādei
* Lietot augsnes ielabošanas materiālus un izmantot augsnes ielabošanai nepieciešamo tehniku
* Izvēlēties, lietot un regulēt darbu veikšanai piemērotu augsnes apstrādes tehniku un iekārtas
* Veikt meliorācijas sistēmas kopšanas pasākumus
* Lietot kultūraugu mēslošanas tehniku un izmantot kultūraugu mēslošanas līdzekļus
* Sagatavot sēklas un stādāmo materiālu
* Lietot, kalibrēt sējmašīnas un stādāmās mašīnas
* Lietot mēslošanas līdzekļu iekārtas piemērotā lietošanas laikā
* Atpazīt un novērtēt augu attīstības stadijas, to piemērotību noteiktu darbu veikšanai
* Atpazīt nezāles, kaitēkļus un augu slimības, izvēlēties un lietot atbilstošas kaitīgo organismu ierobežošanas metodes
* Aprēķināt un sagatavot devas augu aizsardzības līdzekļu lietošanai
* Noteikt augu gatavību ražas novākšanai
* Sagatavot kvalitatīvu zāles lopbarību
* Lietot ražas novākšanas tehniku
* Sagatavot telpas ražas uzglabāšanai
* Veikt ražas pirmapstrādi, izmantojot atbilstošas iekārtas
* Novērtēt un uzturēt optimālus ražas uzglabāšanas apstākļus
* Sagatavot un transportēt produkciju atbilstoši iepakošanas un transportēšanas prasībām
* Lietot lauksaimniecības tehniku pļavu ielabošanai, kopšanai un zāles lopbarības sagatavošanai
* Ievērot bioloģiskās daudzveidības saglabāšanas principus
* Lietot lauksaimniecības tehniku un aprīkojumu ganību ierīkošanai, ielabošanai un kopšanai
* Lietot sēklu, stādāmā materiāla, mēslošanas un augu aizsardzības līdzekļus atbilstoši vides aizsardzības normatīvo aktu prasībām
* Ievērot augkopības produkcijas ražošanā izmantojamo izejvielu un materiālu glabāšanas un lietošanas noteikumus
* Savākt un šķirot augkopības produkcijas ražošanas procesā un uzglabāšanā radušos atkritumus
* Sadarboties ar darba vadītāju un citiem darbiniekiem, saprast darba uzdevumus
* Patstāvīgi organizēt savu darbu, analizēt darba gaitu un uzņemties atbildību par sava darba rezultātu
* Veikt mantisko vērtību uzskaiti un ievērot dokumentu pārvaldības noteikumus
* Veikt darbus saskaņā ar darba aizsardzības normatīvo aktu prasībām
* Lietot darba aizsardzības līdzekļus atbilstoši instrukcijām.
*  Ievērot personīgās higiēnas prasības
* Sagatavot darba vietu drošai darba veikšanai, uzturēt telpas un darba vidi atbilstoši instrukcijām
* Nodrošināt mašīnu un iekārtu ekspluatācijas noteikumu ievērošanu un degvielas ekonomisku izlietojumu, ievērojot vides aizsardzības normatīvo aktu prasības
* Lietot datortehniku un speciālo programmatūru augkopības darbu veikšanai
* Ievērot ugunsdrošības instrukcijas
* Lietot ugunsdzēsības līdzekļus
* Sniegt pirmo palīdzību
* Glabāt un lietot ķīmiskās vielas atbilstoši noteikumiem
* Lietot ķīmisko vielu absorbentus
* Ievērot darba tiesisko attiecību normas
* Ievērot profesionālās un vispārējās ētikas pamatprincipus.
*  Lietot profesionālo terminoloģiju valsts valodā un vienā svešvalodā, izplatītāko nezāļu, kultūraugu slimību un kaitēkļu nosaukumus latīņu valodā
* Pārvaldīt valsts valodu
* Pārvaldīt vienu svešvalodu profesionālās saziņas līmenī