---
layout: post
    
title: augkopības tehniķis

    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 314228

### Grupa
trešais profesionālās kvalifikācijas līmenis


### Apraksts

*  augkopības tehniķis plāno, organizē un veic kultūraugu audzēšanu, ražas novākšanu un uzglabāšanu dažādās lauksaimniecības sistēmās, ievērojot labas lauksaimniecības prakses nosacījumus; sastāda augkopības produkcijas ražošanas darbu veikšanas plānu; izstrādā darba uzdevumus, vada darba procesu augkopībā, izpilda darbus augkopības produkcijas ražošanā.     Profesionālās darbības pamatuzdevumu veikšanai augkopības tehniķim nepieciešama A, B un D kategorijas traktortehnikas vadītāja apliecība.     Augkopības tehniķis strādā augkopības uzņēmumā, var būt pašnodarbināta persona vai individuālais komersants.

### Kompetences

* Spēja sekot augkopības aktualitātēm, tehnoloģiju attīstībai un novērtēt tirgus attīstības tendences augkopībā
* Spēja izvēlēties un saimnieciski plānot augkopībā nepieciešamos resursus, lietot izejmateriālus un tehnoloģijas atbilstoši uzņēmuma specializācijai, ražošanas un realizācijas iespējām
* Spēja ievērot kultūraugu audzēšanas prasības, izprast kopsakarības augu ķīmiskos un fizikālos procesos
* Spēja izvērtēt augsni, tās īpašības un agroklimatiskos apstākļus un nodrošināt kultūraugu audzēšanu atbilstoši izvēlētajai tehnoloģijai
* Spēja veikt augsnes ielabošanu, kultūraugu kopšanas pasākumus, mēslošanu un kaitīgo organismu ierobežošanu atbilstoši ekonomiski pamatotām audzēšanas tehnoloģijām
* Spēja plānot un realizēt augkopības produkcijas ražošanu atbilstoši labai lauksaimniecības praksei
* Spēja novākt ražu atbilstoši ražas gatavības pakāpei un tās izmantošanas veidam
* Spēja organoleptiski noteikt ražas kvalitāti un veikt produkcijas pirmapstrādi un uzglabāšanu
* Spēja izprast ar augkopību saistītajos dokumentos sniegto informāciju un sagatavot dokumentus atbilstoši normatīvajos aktos noteiktajām prasībām
* Spēja sadarboties ar valsts, pašvaldības un uzraugošajām iestādēm, augkopības ražošanas procesa nodrošināšanā iesaistītajiem sadarbības partneriem
* Spēja lietot lauksaimniecības tehniku un iekārtas augkopības tehniķa darbu veikšanai
* Spēja ievērot vides aizsardzības normatīvo aktu prasības, izmantot videi draudzīgas tehnoloģijas kultūraugu audzēšanā, ieviest un veikt vidi saudzējošus un uzlabojošus pasākumus
* Spēja ievērot darba aizsardzības un ugunsdrošības normatīvo aktu prasības, lietot atbilstošus individuālos un kolektīvos aizsardzības līdzekļus
* Spēja sniegt pirmo palīdzību
* Spēja racionāli plānot un veikt darba pienākumus, uzņemties atbildību par sava darba rezultātu
* Spēja ievērot darba tiesisko attiecību normas
* Spēja lietot datortehniku un speciālo programmatūru
* Spēja ievērot profesionālās un vispārējās ētikas pamatprincipus
* Spēja sazināties valsts valodā un vienā svešvalodā
* Spēja lietot profesionālo terminoloģiju valsts valodā un vienā svešvalodā

### Prasmes 
* Sekot līdzi tendencēm, pieprasījumam, piedāvājumam un cenām lauksaimniecības produkcijas tirgū (Pasaules birža) un noteikt aktuālās tirgus tendences augkopībā
* Aprēķināt un uzmērīt nepieciešamās lauku platības atbilstoši plānotajam produkcijas ražošanas apjomam un lopbarības nepieciešamībai
* Izvērtēt augkopības izejmateriālu nepieciešamību un piemērotību augu audzēšanai
* Sastādīt augkopības plānošanas un uzskaites dokumentus
* Sniegt informāciju atbildīgajām personām par nepieciešamo materiālu apjomu un kvalitātes prasībām
* Novērtēt augkopību ietekmējošus vides faktorus
* Izprast saimniecības zemes īpašuma meliorācijas pasē noteikto informāciju un izvērtēt nepieciešamo meliorācijas kopšanas pasākumu veikšanu
* Veikt meliorācijas sistēmas kopšanas pasākumus
* Noteikt augsnes fizikālās un ķīmiskās īpašības lauka apstākļos
* Izvērtēt augsnes agroķīmiskos rādītājus
* Novērtēt, izvēlēties un īstenot efektīvākos augsnes ielabošanas pasākumus, izmantojot atbilstošus materiālus
* Novērst ražošanas procesā radušos augsnes degradāciju
* Analizēt augu piemērotību konkrētajiem agroklimatiskajiem apstākļiem, pieprasījumam, pieejamajiem resursiem atbilstoši vides aizsardzības prasībām
* Aprēķināt sēklas un stādāmā materiāla nepieciešamo apjomu un izsējas normas
* Izvērtēt sēklas un stādāmā materiāla kvalitāti
* Sagatavot sēklas un stādāmo materiālu, lietojot atbilstošu tehnoloģiju, veikt kultūraugu sēju
* Aprēķināt mēslošanas normas un devas, noteikt piemērotu mēslošanas līdzekļu lietošanas laiku un, lietojot mēslošanas līdzekļu iekārtas, veikt mēslošanu
* Izvēlēties augu barības vielu trūkuma novēršanas metodes
* Novērtēt augu nodrošinājumu ar barības vielām
* Atpazīt un novērtēt augu attīstības stadijas un to piemērotību atbilstošu darbu veikšanai
* Atpazīt nezāles, kultūraugu kaitēkļus un slimības
* Izvēlēties un īstenot kultūraugiem atbilstošas kaitīgo organismu ierobežošanas metodes
* Aprēķināt augu aizsardzības līdzekļu lietošanas devas, sagatavot un lietot augu aizsardzības līdzekļu darba šķīdumu
* Izmantot augu sugai atbilstošu sējas un kopšanas agrotehniku
* Veikt lopbarības ražošanai nepieciešamos aprēķinus
* Noteikt augu gatavību ražas novākšanai
* Novērtēt ražas kvalitāti un mitrumu
* Noteikt ražas pirmapstrādes paņēmienus, izvēlēties tiem atbilstošas iekārtas un veikt ražas pirmapstrādi
* Novērtēt ražas uzglabāšanas apstākļu piemērotību, sagatavot telpas ražas uzglabāšanai un nodrošināt optimālu ražas uzglabāšanas apstākļu uzturēšanu
* Sagatavot un transportēt produkciju atbilstoši iepakošanas un transportēšanas prasībām
* Izvēlēties un lietot piemērotu tehniku un iekārtas atbilstoši kultūrauga audzēšanas tehnoloģijai
* Uzskaitīt un uzglabāt lauksaimniecības tehnikas darbībai nepieciešamos materiālus atbilstoši vides aizsardzības normatīvajiem aktiem
* Uzskaitīt un analizēt darba rezultātus un ekonomiskos rādītājus, plānot naudas plūsmu
* Aizpildīt grāmatvedības uzskaites un lietvedības pirmdokumentus
* Izprast un ievērot augkopības nozari reglamentējošos normatīvos aktus
* Apkopot un izvērtēt informatīvos materiālus augkopībā līgumu izveidošanai un sagatavot informāciju līgumu nosacījumiem savas kompetences ietvaros
* Sagatavot nepieciešamos dokumentus iesniegšanai valsts, pašvaldību vai uzraugošajās iestādēs augkopības jomā
* Sadarboties ar valsts, pašvaldību un uzraugošajām iestādēm, piegādātājiem un citiem sadarbības partneriem augkopībā
* Ievērot labas lauksaimniecības prakses principus augkopības produkcijas ražošanā
* Ievērot vides aizsardzības normatīvo aktu prasības, lietot videi draudzīgas tehnoloģijas un materiālus
* Nodrošināt darba procesā radušos atkritumu šķirošanu
* Ievērot darba aizsardzības normatīvo aktu prasības, lietot individuālos darba aizsardzības līdzekļus atbilstoši instrukcijām
* Sagatavot darba vietu drošai darba veikšanai, uzturēt telpas un darba vidi atbilstoši instrukcijām
* Nodrošināt mašīnu un iekārtu ekspluatācijas noteikumu un degvielas ekonomijas ievērošanu
* Ievērot ugunsdrošības instrukcijas un lietot nepieciešamos aizsardzības līdzekļus
* Sniegt pirmo palīdzību
* Veikt ķīmisko vielu glabāšanu un lietošanu atbilstoši noteikumiem
* Lietot ķīmisko vielu absorbentus
* Ievērot darba tiesisko attiecību normas
* Ievērot profesionālās un vispārējās ētikas pamatprincipus.
*  Pārvaldīt valsts valodu
* Pārvaldīt vienu svešvalodu profesionālās saziņas līmenī
* Lietot profesionālo terminoloģiju valsts valodā un vienā svešvalodā, lietot izplatītāko augkopības augu, nezāļu, kultūraugu slimību un kaitēkļu nosaukumus latīņu valodā
* Lietot datortehniku un speciālo programmatūru augkopības darbu veikšanai
* Patstāvīgi organizēt savu darbu, analizēt darba gaitu un uzņemties atbildību par sava darba rezultātu