---
layout: post
    
title: rasētājs dizainers
    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 311822

### Grupa
ceturtais profesionālās kvalifikācijas līmenis

### Apraksts

* rasētājs dizainers ir speciālists, kurš meklē jaunas idejas izstrādājumiem un to iepakojumiem galvenokārt mašīnbūves, aparātbūves un metālizstrādājumu ražošanas jomā, ievērojot funkcionalitātes, dizaina un ergonomikas prasības; veic to attīstīšanu un vizualizēšanu, pielietojot modernās datorizētās tehnoloģijas; izstrādā vai līdzdarbojas izstrādājumu konstrukciju izveidē atkarībā no to sarežģītības pakāpes; izvēlas materiālus un izgatavošanas pamattehnoloģijas; izgatavo rasējumus un citu tehnisko dokumentāciju; organizē izstrādājumu prototipu vai modeļu izveidi un piedalās tajā; izstrādā vizuālās reklāmas objektus un materiālus.
* Rasētājs dizainers var strādāt projektēšanas birojos un uzņēmumos, kas nodarbojas ar jaunu, estētiskām vērtībām apveltītu, rūpnieciski ražojamu izstrādājumu un to iepakojuma izveidi, var būt pašnodarbināta persona vai individuālais komersants.

### Kompetences

* Spēja veikt izpēti izstrādājumu ideju attīstīšanai, izvērtējot reāla vai potenciāla klienta vajadzības, analizējot tehnikas, tehnoloģiju, materiālu un dizaina tendenču aktualitātes.
* Spēja individuāli vai komandā radīt izstrādājumu konceptuālos variantus, pamatoti izvēlēties labāko no tiem.
* Spēja dažādos projektēšanas posmos uz papīra un virtuālā vidē vizualizēt idejas un citus darba rezultātus.
* Spēja patstāvīgi vai sadarbībā ar citiem speciālistiem izveidot izstrādājumu, to mezglu un atsevišķu detaļu konstrukcijas.
* Spēja izvēlēties un saskaņot materiālus ar klientu un plānot ekonomisku materiāla patēriņu.
* Spēja ievērot izgatavošanas tehnoloģiju iespējas un ierobežojumus izstrādājumu izstrādes gaitā.
* Spēja lasīt, izstrādāt un pārbaudīt rasējumus, kas nepieciešami dažādos izstrādājumu projektēšanas posmos.
* Spēja lietot datorizētās projektēšanas sistēmas.
* Spēja plānot izpildāmos darbus un noteikt to prioritātes, kā arī uzņemties atbildību par savas profesionālās darbības rezultātiem.
* Spēja veidot izstrādājumu maketus ar rokām, kā arī lietojot ātrās prototipēšanas un citas tehnoloģijas, vadīt un līdzdarboties to izgatavošanā.
* Spēja novērtēt izstrādājumu maketu un prototipu funkcionālās, estētiskās, ergonomiskās un tehnoloģiskās īpašības.
* Spēja orientēties ar projektējamo izstrādājumu specifiku saistītajos normatīvajos dokumentos un standartos un ievērot tos savā darbā.
* Spēja sekot jaunākajām aktualitātēm un tendencēm tehnikas un industriālā dizaina jomā.
* Spēja apzināt un analizēt tradicionālo un jauno materiālu piedāvājumu izstrādājumu un to iepakojumu izveidei.
* Spēja produktīvi piedalīties izstrādājuma projekta prezentācijā.
* Spēja pārliecināt citus un argumentēt savu viedokli.
* Spēja ievērot darba aizsardzības, ugunsdrošības un vides aizsardzības normatīvo aktu prasības.
* Spēja ievērot darba tiesisko attiecību normas.
* Spēja sazināties valsts valodā un vismaz divās svešvalodās.
* Spēja sistemātiski pilnveidot profesionalitāti.
* Spēja ievērot profesionālās un vispārējās ētikas pamatprincipus.

### Prasmes 
* Iegūt, analizēt un izmantot izstrādājumu projektēšanai nepieciešamo informāciju.
* Veikt izstrādājumu estētisko, materiāltehnisko, funkcionālo un ekonomisko analīzi.
* Analizēt izstrādājumu dizaina attīstības tendences.
* Veidot un vispusīgi novērtēt jaunu izstrādājumu koncepcijas.
* Sagatavot ideju vizualizāciju skices, izmantojot tradicionālus paņēmienus un datortehnoloģijas.
* Izgatavot izstrādājumu maketus, izmantojot dažādas tehnoloģijas.
* Lietot vektorgrafikas un rastrgrafikas programmatūru, kā arī biroja programmatūru.
* Pārzināt attiecīgās nozares izstrādājumu izgatavošanas materiālus un izprast to pielietošanu.
* Pārzināt izstrādājumu galvenās izgatavošanas tehnoloģijas nozarē.
* Konstruēt vienkāršus izstrādājumus vai to daļas mašīnbūves, aparātbūves u. tml. jomās, kā arī izstrādājumu iepakojumu, izmantojot datorizētās projektēšanas (CAD) tehnoloģijas.
* Izmantot izstrādājumu izstrādē vienkāršākās datorizētās inženieraprēķinu (CAE) tehnoloģijas.
* Lasīt, izstrādāt un pārbaudīt rasējumus, kas nepieciešami dažādos izstrādājumu projektēšanas posmos.
* Ievērot ergonomikas likumsakarības izstrādājumu izveidē.
* Pārzināt un pielietot tehniskās dokumentācijas noformēšanas standartus un citu normatīvo dokumentāciju.
* Izstrādāt vienkāršus vizuālās reklāmas objektus un materiālus un izstrādājumu iepakojumu dizainu.
* Pārzināt izstrādājuma projekta tāmi veidojošos principus un pozīcijas.
* Plānot izstrādājuma projekta realizācijas laiku.
* Pārvaldīt valsts valodu.
* Lietot profesionālo terminoloģiju valsts valodā un vismaz divās svešvalodās.
* Pārvaldīt vismaz divas svešvalodas profesionālās saziņas līmenī.
* Pārzināt un pareizi pielietot mašīnbūves un aparātbūves nozarēs esošās standartizētās detaļas un mezglu risinājumus.
* Ievērot darba aizsardzības, ugunsdrošības un vides aizsardzības normatīvo aktu prasības.
* Ievērot darba tiesisko attiecību normas.
* Sadarboties ar citiem speciālistiem un klientu, ievērojot profesionālās un vispārējās ētikas pamatprincipus.