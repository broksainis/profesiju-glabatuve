---
layout: post
    
title: pulkvežleitnants /komandkapteinis (Jūras spēkos)

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 011005

### Grupa
piektais profesionālās kvalifikācijas līmenis


### Apraksts

* pulkvežleitnants /komandkapteinis (Jūras spēkos) ir Nacionālo bruņoto spēku (NBS) militārpersona – augstākā līmeņa militārais vadītājs, kas spēj vadīt, plānot un nodrošināt padotās vienības (padotībā līdz pat 500 karavīriem un civilajiem darbiniekiem) darbību; nodrošina pakļautās vienības uzdevumu izpildi miera laikā un valsts apdraudējuma gadījumā, vadot personālu, veicot budžeta plānošanu, kā arī nodrošinot vienības tehnikas, tehnisko līdzekļu un ekipējuma uzturēšanu un lietošanu uzdevuma izpildē, ievērojot NBS darbību regulējošo un citu normatīvo aktu prasības. 
* Pulkvežleitnants /komandkapteinis (Jūras spēkos) var tikt sagatavots atbilstoši NBS vajadzībām un esošajām struktūrvienībām dienestam sauszemes, jūras vai gaisa spēkos.

### Kompetences

* Spēja profesionāli komandēt bataljonu vai brigādi
* Spēja profesionāli pildīt dienesta pienākumus operacionālā un taktiskā līmeņa štābos gan NBS un Aizsardzības ministrijā, gan starptautiskajās militārajās vai drošības struktūrās
* Spēja būt līderim un profesionalitātes paraugam saviem padotajiem
* Spēja plānot NBS politikas un stratēģijas izstrādāšanu un analizēt tās īstenošanu
* Spēja izstrādāt padotās vienības attīstības stratēģiju
* Spēja veikt valsts drošības un aizsardzības situācijas analīzi un kontroli, aizsardzības plānošanu un attīstības koncepciju izstrādi
* Spēja analizēt pasaules un valsts politiskos, ekonomiskos procesus un militāro konfliktu procesus
* Spēja pieņemt lēmumus un vadīt padotās vienības personālsastāvu dažādos un pastāvīgi mainīgos apstākļos, tai skaitā ekstrēmās un bīstamās vidēs, krīzes un kara apstākļos.
*  Spēja risināt operacionālās problēmas apvienoto štābu, bataljonu un brigādes līmenī
* Spēja plānot, sadalīt vienības finanšu resursus
* Spēja plānot, lietot un uzturēt savā vai pakļautās vienības atbildībā esošo kaujas tehniku (tai skaitā sauszemes transporta līdzekļus, kuģus, gaisa kuģus), tehniskos līdzekļus un ekipējumu atbilstoši attiecīgā NBS veida specifikai
* Spēja nodrošināt padotās vienības kaujas un mobilizācijas gatavību
* Spēja nodrošināt vienības personāla profesionalitāti un izglītošanu, pilnveidot un ievērot militāro kultūru, ievērojot profesionālās un vispārējās ētikas pamatprincipus
* Spēja nodrošināt NBS militāro pārstāvniecību Ziemeļatlantijas Līguma organizācijā (NATO – _North Atlantic Treaty Organization_) un Eiropas Savienībā
* Spēja piemērot NATO un Latvijas normatīvos aktus dienesta pienākumu izpildes kontekstā
* Spēja nodrošināt NBS un pārstāvētās profesijas lomu un vietu valsts aizsardzībā un sabiedrībā, sadarbojoties ar valsts, ārvalstu un pašvaldību institūcijām, juridiskām un fiziskām personām valsts aizsardzības jomā atbilstoši savai kompetencei
* Spēja vadīt padotā personāla darbu ar informācijas sistēmām, ievērojot datu aizsardzību
* Spēja nodrošināt personāla drošības un vides aizsardzības pasākumus dienesta pienākumu un uzdevumu izpildes laikā, ievērojot militārās vides specifiku
* Spēja izstrādāt un vadīt vidēja un liela mēroga projektus dienesta pienākumu izpildes kontekstā
* Spēja pildīt dienesta pienākumus valsts valodā un vismaz vienā no NATO oficiālajām valodām
* Spēja patstāvīgi uzturēt militārajam dienestam (amatam) atbilstošu fizisko un psiholoģisko sagatavotību, kā arī rūpēties par savu veselību

### Prasmes 
* Orientēties ar valsts drošību un aizsardzību saistītajos starptautiskajos un Latvijas valsts normatīvajos aktos, kā arī iekšējos normatīvajos aktos, piemērot tos atbilstoši situācijai.
* Vadīt padoto personālu (līdz  cilvēkiem) miera, krīzes, kara laikā dažādās ekstremālās un bīstamās vidēs, nodrošinot gatavību ikdienas vai kaujas uzdevumu izpildei
* Analizēt saņemtos uzdevumus un pavēles, plānot, organizēt un vadīt to izpildi atbilstoši uzdevumam, situācijai un standarta procedūrām
* Pieņemt un formulēt savu lēmumu, kā arī kontrolēt tā izpildi
* Identificēt nozīmīgākos no vienlaikus veicamajiem dienesta uzdevumiem un organizēt to izpildi prioritātes secībā
* Izrādīt iniciatīvu un uzņemties atbildību par pieņemtajiem lēmumiem un rīcību
* Plānot vienības karavīru individuālās un kolektīvās militārās apmācības, vadīt to realizāciju, kā arī personīgi piedalīties padotā personāla apmācībā
* Plānot un nodrošināt pastāvīgu pakļautībā esošās vienības profesionālo pilnveidošanos
* Plānot un vadīt pasākumus militārās disciplīnas nostiprināšanai, karavīru izglītošanai un apmācībai un komandas veidošanai
* Pārzināt dienesta vides specifiku noteiktajā jomā (jūra/gaiss/sauszeme) un ar to saistītos reglamentējošos normatīvos aktus
* Pārzināt un izmantot noteiktās darbības vides (jūra/gaiss/sauszeme) standarta operāciju procedūras
* Analizēt un izmantot statistiskos vides mērījumu (meteoroloģiskos, sinoptiskos u.c.) datus atbilstoši dienesta vides specifikai un uzdevumam
* Zināt un rīkoties ar noteiktajā vidē (jūra/gaiss/sauszeme) izmantojamo militāro tehniku un iekārtām
* Pārzināt specifiskās militārās tehnikas, mehānismu un iekārtu uzbūves un darbības principus, kā arī apkopes prasības un standartus atbilstoši specialitātei
* Pārzināt un vadīt specifiskās militārās operācijas atbilstoši pakļautās vienības līmenim un vietai kopējā militārā uzdevuma plānā
* Pārzināt protokola un lietišķās saskarsmes prasības
* Plānot gan savu, gan vienības darbu, sadalīt, deleģēt un koordinēt pienākumu izpildi
* Strādāt psiholoģiski sarežģītās situācijās un risināt problēmas stresa apstākļos
* Izprast un lietot psiholoģijas un pedagoģijas principus un metodes darbā ar personālu
* Analītiski lietot dienesta pienākumu izpildei pieejamo informāciju
* Patstāvīgi apgūt jaunas zināšanas, pilnveidojot profesionālo kompetenci
* Pārzināt un izmantot datu iegūšanas, apstrādes un sistematizēšanas tehnoloģijas, lietot biroja tehniku
* Sagatavot un sniegt prezentācijas
* Lietot profesionālo terminoloģiju valsts valodā un vismaz vienā no NATO oficiālajām valodām
* Pārvaldīt valsts valodu
* Pārvaldīt vismaz vienu no NATO oficiālajām valodām
* Mutiski un rakstiski sazināties un noformēt dokumentus atbilstoši valodas un dokumentu pārvaldības prasībām
* Ievērot profesionālo ētiku un rīkoties atbilstoši tai
* Organizēt sadarbību ar valsts un sabiedriskajām institūcijām un plašsaziņas līdzekļiemIevērot saskarsmes lietišķo etiķeti
* Ievērot vides aizsardzības normatīvo aktu prasības dienesta pienākumu un uzdevumu izpildes laikā