---
layout: post
    
title: zobu higiēnists

    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 325102

### Grupa
ceturtais profesionālās kvalifikācijas līmenis


### Apraksts

* zobu higiēnists ir ārstniecības persona – zobārstniecības aprūpes speciālists, kurš, strādājot zobārstniecības komandas sastāvā, sadarbībā ar zobārstu veic pacienta mutes saslimšanu profilakses un klīniskā (periodontoloģiskā) ārstēšanas plāna sastādīšanu, izpildi un izvērtēšanu; patstāvīgi veic klīniski diagnostisku pacienta mutes izmeklēšanu, mutes saslimšanu profilakses pasākumus, zobu un ap zobu esošo audu klīnisko ārstēšanu, nodrošina infekcijas kontroles pasākumus un uztur drošu vidi zobārstniecības kabinetā; izglīto sabiedrību mutes saslimšanu profilaksē; piedalās zobārstniecības aprūpes plānošanā, organizācijā un izvērtēšanā sadarbībā ar zobārstniecības komandu un citu nozaru speciālistiem. 
* Zobu higiēnists strādā zobārstniecības un dažāda profila ārstniecības iestādēs (piemēram, zobārstniecības privātpraksēs, mutes veselības centros, doktorātos, veselības aprūpes centros, stacionāro ārstniecības iestāžu nodaļās), var būt pašnodarbināta persona vai individuālais komersants. 

### Kompetences

* Spēja veikt visu vecuma grupu pacientu klīniski diagnostisku mutes izmeklēšanu saistībā ar vispārējo veselības stāvokli
* Spēja nodrošināt pacienta zobu rentgenoloģisku izmeklēšanu un mutes saslimšanas diagnostiku sadarbībā ar zobārstu
* Spēja sadarbībā ar zobārstu sastādīt pacientam mutes saslimšanu profilakses un klīnisko (periodontoloģisko) ārstēšanas plānu
* Spēja sadarbībā ar zobārstu vai speciālistu periodonta slimību ārstēšanā (periodontologu) veikt un izvērtēt zobu un ap zobu esošo audu klīnisko (periodontoloģisko) ārstēšanu
* Spēja izpildīt un izvērtēt mutes saslimšanu profilakses plānu individuāli katram pacientam visās vecuma grupās, kā arī pacientam ar īpašām vajadzībām
* Spēja sadarbībā ar zobārstu veikt un izvērtēt zobu un ap zobu esošo audu klīnisko (terapeitisko) ārstēšanu
* Spēja izvēlēties pacienta profilaktiskās un ārstnieciskās aprūpes veidus atbilstoši stomatoloģisko saslimšanu profilakses, terapijas un periodontoloģijas metodēm
* Spēja izglītot pacientu un sniegt vispusīgu primāro aprūpi pacientam visās vecuma grupās, ievērojot mutes slimību profilakses un ārstēšanas prasības
* Spēja noteikt prioritātes, kas atbilst katra pacienta individuālajām profilakses un ārstēšanas vajadzībām, mērķiem, kā arī atbilst mutes veselības un veselības aprūpes prasībām
* Spēja apzināties, ka visām darbībām, ieskaitot izmeklēšanu, diagnosticēšanu, profilaktiskos pasākumus, periodontoloģisko un terapeitisko ārstēšanu, jāatbilst pacienta vajadzībām un interesēm
* Spēja izskaidrot pacientam izmeklēšanas rezultātus un, ja nepieciešams, nosūtīt pacientu ārstēšanai pie speciālista – periodontologa
* Spēja ārstniecisko manipulāciju laikā komunicēt un sadarboties ar zobārstu un citiem zobārstniecības aprūpes profesionāļiem
* Spēja izvērtēt savu profilaktisko un ārstniecisko darbību zobārstniecības komandas sastāvā
* Spēja veikt infekcijas kontroles pasākumus zobārstniecības praksē
* Spēja sniegt neatliekamo medicīnisko palīdzību kritiskās situācijās zobārstniecības praksē
* Spēja organizēt un uzturēt drošu zobārstniecības aprūpes darba vidi
* Spēja aizpildīt un analizēt dažādu veidu zobārstniecības dokumentāciju
* Spēja organizēt pacientu atkārtotu izsaukšanu regulārajā apmeklējumu sistēmā, kā arī sadarboties ar speciālistu (periodontologu) uzturošās ārstēšanas posmā
* Spēja veiksmīgi komunicēt ar pacientiem un viņu ģimenēm
* Spēja ievērot konfidencialitāti zobu higiēnista darbā
* Spēja rīkoties atbilstoši ētikas normām attiecībā pret pacientiem un darba kolēģiem
* Spēja plānot un veikt vienkāršus zinātniskus pētījumus profilaktiskās zobārstniecības jomā
* Spēja kritiski izvērtēt publicētos zinātniskos pētījumus zobārstniecības jomā
* Spēja ieviest jaunākos uz pierādījumiem balstītos medicīnas zinātnes sasniegumus savā darbā
* Spēja veikt sabiedrības izglītošanu mutes saslimšanu profilaksē, veicināt mutes veselību un vispārējo veselību
* Spēja izglītot pacientu par mutes slimību etioloģiju, diagnostikas un ārstēšanas iespējām, uzsverot profilakses pasākumu nozīmīgumu un pacienta atbildību pašam rūpēties par mutes veselības saglabāšanu
* Spēja sadarbībā ar zobārstu piedalīties izglītojošo un profilaktisko programmu plānošanā, organizēšanā un ieviešanā iedzīvotājiem dažādās vecuma grupās, identificējot riska grupas
* Spēja izvērtēt efektivitāti mutes veselības izglītojošām un profilaktiskām programmām, kas vērstas uz dažāda vecuma iedzīvotāju grupām, kā arī pacientiem ar īpašām vajadzībām
* Spēja strādāt sabiedrības veselības aprūpes jomā sadarbībā ar citiem primārās veselības un sociālās aprūpes speciālistiem
* Spēja izturēties ar rūpēm, toleranci un iejūtību pret visiem pacientiem neatkarīgi no viņu vecuma, dzimuma, reliģiskās piederības un citiem kritērijiem
* Spēja pielietot pozitīvās saskarsmes iemaņas
* Spēja ievērot higiēnas un darba aizsardzības prasības
* Spēja apzināties nepieciešamību rūpēties par savu veselību, iespējamo arodslimību attīstību un ievērot ergonomikas principus praktiskajā darbā
* Spēja uzturēt profesionālās attīstības un kompetences līmeni, turpinot izglītoties mūža garumā
* Spēja piedalīties profesionālās pilnveides programmu izstrādē un īstenošanā
* Spēja sazināties valsts valodā un vismaz divās svešvalodās.
*  Spēja izmantot mūsdienu informācijas tehnoloģijas savas darbības veikšanai
* Spēja uzņemties atbildību par savas profesionālās darbības rezultātiem
* Spēja nodrošināt vides aizsardzības normatīvo aktu prasības
* Spēja nodrošināt darba tiesisko attiecību normu ievērošanu.

### Prasmes 
* Iegūt un vispusīgi dokumentēt pacienta medicīnisko anamnēzi, pievēršot uzmanību kaitīgiem paradumiem
* Noteikt mutes veselības stāvokli – kariesa intensitāti, ap zobiem esošo audu (periodonta) un gļotādu stāvokli, sakodienu, sejas simetriju – un informēt par to zobārstu
* Izvērtēt kariesa, nekariozo saslimšanu, mutes higiēnas un ap zobu esošo audu (periodonta) stāvokli, izmantojot dažādus indeksus
* Atpazīt mutes gļotādas slimības, patoloģiskas izmaiņas un konsultēties ar zobārstu vai mutes patoloģijas speciālistu diagnozes uzstādīšanai
* Veikt dažādus diagnostiskus testus (kariogrammu, periogrammu, siekalu testus)
* Izdarīt zobu rentgena uzņēmumus, attīstīt, dokumentēt un sagatavot tos izsniegšanai
* Sastādīt, veikt un izvērtēt mutes saslimšanu profilakses un klīnisko (periodontoloģisko) ārstēšanas plānu pacientam sadarbībā ar zobārstu vai speciālistu (periodontologu), pacienta hronisku saslimšanu gadījumos konsultēties ar ģimenes ārstu vai citiem speciālistiem
* Pielietot diagnostiskas krāsvielas zobu aplikuma noteikšanai un informēt pacientu par mutes higiēnas stāvokli
* Veikt zobu kroņa daļas pulēšanu, ieskaitot arī plombas pulēšanu, noņemt plombu pārkares
* Noņemt virssmaganu un zemsmaganu mīksto un cieto zobu aplikumu ar īpašiem instrumentiem (ne dziļāk par  mm)
* Veikt zobu saknes daļas pulēšanu (ne dziļāk par  mm)
* Ievietot smaganu rievās un kabatās zobārsta nozīmētos medikamentus
* Pielietot virsmas anestētiķus pacienta mutes gļotādai un pēc veiktās lokālās mutes anestēzijas izdarīt pacientam nepieciešamās klīniskās procedūras
* Demonstrēt un apmācīt pacientu lietot viņam piemērotākās zobu tīrīšanas un diegošanas tehnikas
* Veikt uztura analīzi, kariesa un nekariozo zobu saslimšanu riska izvērtēšanu
* Pielietot lokāli fluorīdus saturošus un zobu jutīgumu samazinošus medikamentus
* Pēc zobārsta norādījuma uzlikt silantus pacienta zobu kožamajās virsmās
* Veikt zobu balināšanas procedūras pacientam, uzlikt un noņemt periodontoloģiskus pārsējus, noņemt šuves mutē
* Nodrošināt profilakses pasākumus pacientam ar samazinātu siekalu izdalīšanos mutē (kserostomiju) un nepatīkamu elpu (halitozi)
* Pielietot specifiskas higiēnas metodes pacientam ar zobu implantiem, ortodontiskām aparatūrām un zobu protēzēm
* Ņemt nospiedumus, lai izgatavotu mutes zobu aizsargkapes, nakts kapes vai individuālās karotes profilakses līdzekļu uzlikšanai zobiem
* Pielietot polimerizācijas lampu gaismas cietējošiem zobārstniecības materiāliem un silantiem
* Sadarboties ar zobārstu un citiem zobārstniecības aprūpes profesionāļiem ārstniecisko manipulāciju laikā
* Veikt infekcijas kontroles pasākumus zobārstniecības kabinetā
* Sniegt neatliekamo medicīnisko palīdzību kritiskās situācijās zobārstniecības praksēs
* Aizpildīt un analizēt dažādu veidu zobārstniecības dokumentāciju
* Organizēt pacientu izsaukumus regulārajā apmeklējumu sistēmā, lietot datoru informācijas glabāšanā un apstrādē
* Sadarboties ar pacientiem un viņu ģimenēm
* Ievērot konfidencialitāti zobu higiēnista darbā
* Rīkoties atbilstoši ētikas normām attiecībā uz pacientiem un darba kolēģiem
* Izglītot sabiedrību mutes saslimšanu profilaksē, veicināt mutes veselību un vispārējo veselību
* Izglītot pacientu par mutes slimību etioloģiju, diagnostikas un ārstēšanas iespējām, uzsverot profilakses pasākumu nozīmīgumu un pacienta atbildību pašam rūpēties par mutes veselības saglabāšanu
* Sadarbībā ar zobārstu piedalīties izglītojošo un profilaktisko programmu plānošanā, organizēšanā un ieviešanā iedzīvotājiem dažādās vecuma grupās, identificējot riska grupas
* Izvērtēt efektivitāti mutes veselības izglītojošām un profilaktiskām programmām, kas vērstas uz dažāda vecuma iedzīvotāju grupām, kā arī pacientiem ar īpašām vajadzībām
* Strādāt sabiedrības veselības aprūpes jomā sadarbībā ar citiem primārās un sociālās aprūpes speciālistiem
* Izturēties ar rūpību, toleranti un iejūtīgi pret visiem pacientiem neatkarīgi no viņu vecuma, dzimuma, reliģiskās piederības un citiem kritērijiem
* Ievērot darba aizsardzības, ugunsdrošības un vides aizsardzības noteikumus
* Līdzdarboties zobārstniecības komandas darbā
* Respektēt pacienta individuālās profilaktiskās un ārstnieciskās vajadzības zobārstniecībā
* Piedalīties profesionālās pilnveides programmu izstrādē un īstenošanā
* Integrēt zinātnes sasniegumus zobārstniecības aprūpes darbā
* Ievērot darba tiesiskās attiecības
* Pārvaldīt valsts valodu
* Pārvaldīt divas svešvalodas saziņas līmenī
* Lietot profesionālo terminoloģiju valsts valodā un vismaz divās svešvalodās
* Atbildēt par savas profesionālās darbības rezultātiem