---
layout: post
    
title: statistikas matemātiķis

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 212002

### Grupa
piektais profesionālās kvalifikācijas līmenis


### Apraksts

* statistikas matemātiķis izstrādā zinātniski pamatotu datu vākšanas metodiku; apkopo savāktos datus, analizē tos un skaidro pētījumu un eksperimentu skaitliskos rezultātus; veic zinātniskās pētniecības darbus; izstrādā matemātiskos modeļus; attīsta matemātikas un statistikas teoriju, koncepcijas, pētniecības metodes un lieto tās praksē; sniedz konsultācijas par statistikas metožu lietošanu dažādās zinātņu jomās, tai skaitā: dabaszinātņu, sociālo zinātņu, inženierzinātņu, medicīnas un farmācijas, humanitāro, izglītības zinātņu un pedagoģijas un citās darbības jomās. 
* Statistikas matemātiķis var strādāt starptautiskajās, valsts, pašvaldību, nevalstiskajās institūcijās un citos uzņēmumos (turpmāk – uzņēmums), kas nodarbojas ar statistisko datu vākšanu un tās plānošanu, savākto datu apstrādi, analīzi un iegūto rezultātu interpretāciju. 

### Kompetences

* Spēja kvalitatīvi pildīt darba uzdevumus, ievērojot normatīvo aktu prasības
* Spēja izprast uzņēmuma struktūru un darbību, orientēties galvenajos statistikas modeļos un metodēs, kuras tiek pielietotas uzņēmumā
* Spēja iegūt, pārbaudīt, izvērtēt darba uzdevumu izpildei nepieciešamo informāciju un datus, zinātniski pamatoti plānot statistiskos eksperimentus
* Spēja analizēt un novērtēt ekonomisko vidi un komercdarbības vidi ar matemātiskās statistikas metodēm, kā arī veidot zinātniski pamatotas prognozes par to attīstības tendencēm pasaulē, Latvijā un tās reģionos
* Spēja analizēt un prognozēt finanšu tirgus tendences, veikt vērtspapīru portfeļu analīzi
* Spēja novērtēt dažādu stohastisku procesu varbūtisko scenāriju, savstarpējo ietekmi, korelāciju un atkarību
* Spēja apkopot datus, izmantojot informācijas tehnoloģijas darbības plānošanai, kontrolei un koriģēšanai
* Spēja veikt pētījumus ar zinātnisku vērtību matemātiskās statistikas nozarē un prezentēt iegūtos rezultātus
* Spēja veikt analīzi, izmantojot daudzdimensiju analīzes metodes
* Spēja plānot, organizēt izlases veida apsekojumus un analizēt to rezultātus
* Spēja veikt laikrindu modelēšanas un prognozēšanas metodoloģijas izstrādes, pielietošanas un pilnveidošanas darbus
* Spēja veikt datu apstrādi, izmantojot specializētas matemātikas un statistikas datorprogrammu paketes
* Spēja patstāvīgi uzturēt un papildināt uzņēmuma datubāzes, kas satur vispārīgu statistikas informāciju
* Spēja sadarboties, piedāvāt un izstrādāt esošajām statistikas metodēm modifikācijas un pilnveidojumus
* Spēja sazināties ar klientiem mutvārdos, lietišķajā sarakstē, elektroniski, pa telefonu, ievērojot profesionālās un vispārējās ētikas pamatprincipus
* Spēja iegūtos statistikas rezultātus saprotami izskaidrot, uzskatāmi attēlot, padarot tos saprotamus un pieejamus personām, kuras vērsušās pēc konsultācijas
* Spēja pilnvērtīgi izmantot lietojumprogrammas, tehniku un elektroniskos sakaru līdzekļus kvalitatīvai un patstāvīgai profesionālai darbībai
* Spēja izstrādāt un attīstīt zinātniski jaunas metodes vai to lietojumu matemātiskajā statistikā praktiskiem mērķiem
* Spēja plānot un organizēt savu darbu un darba vietu, strādājot patstāvīgi un komandā, lai precīzi un radoši pildītu darba uzdevumus
* Spēja izstrādāt, vadīt un īstenot projektus, kas saistīti ar matemātiskās statistikas nozari
* Spēja sazināties valsts valodā un vismaz divās svešvalodās.
*  Spēja uzņemties atbildību par savas profesionālās darbības rezultātiem
* Spēja ievērot darba aizsardzības, ugunsdrošības un vides aizsardzības normatīvo aktu prasības
* Spēja ievērot darba tiesisko attiecību normas

### Prasmes 
* Pārzināt un ievērot Latvijas Republikas normatīvos aktus statistikas, fizisko personu datu aizsardzības un komercdarbības jomā
* Izprast uzņēmuma struktūru un darbību, orientēties galvenajos statistikas modeļos un metodēs, kas tiek pielietotas uzņēmumā
* Formulēt matemātiski statistikas problēmas un uzdevuma nostādni
* Izstrādāt matemātiskos un statistikas modeļus uzņēmuma vajadzībām
* Iegūt kvalitatīvus statistikas datus no dažādiem informācijas avotiem
* Strādāt ar dažādiem informācijas izklāsta veidiem (mājaslapām internetā, izdrukām, prezentācijām, bukletiem, gadagrāmatām u.c.)
* Izstrādāt anketas vai cita veida aptaujas līdzekļus, ar kuru palīdzību var iegūt informāciju
* Plānot un veikt izlases apsekojumus
* Veikt datu apstrādi, izmantojot specializētas matemātikas un statistikas datorprogrammu paketes
* Veikt analīzi, izmantojot daudzdimensiju analīzes metodes
* Analizēt un prognozēt Latvijas un starptautisko finanšu tirgu tendences, veikt vērtspapīru portfeļu analīzi
* Sastādīt un analizēt ielaides-izlaides tabulas
* Sastādīt un analizēt maksājumu bilanci
* Interpretēt statistikas rezultātus saprotami un attēlot uzskatāmi
* Izmantot secinājumu veidošanas loģiskās metodes
* Veikt zinātnisko un pētniecisko darbu un konsultēt pētījumu rezultātu ieviešanu praksē
* Sagatavot prezentācijas un uzstāties ar ziņojumiem par profesionāliem jautājumiem konferencēs, semināros, sanāksmēs
* Pārzināt lietišķo dokumentu noformēšanu
* Pārvaldīt valsts valodu
* Pārvaldīt vismaz divas svešvalodas saziņas līmenī
* Lietot profesionālo terminoloģiju valsts valodā un vismaz divās svešvalodās
* Lietot un apstrādāt datubāzes, kas satur statistikas informāciju
* Lietot modernās informācijas iegūšanas, apstrādes un sistematizēšanas tehnoloģijas
* Apgūt jaunākās informācijas tehnoloģijas un pielietot tās praksē
* Ievērot informācijas aizsardzību un konfidencialitāti
* Izstrādāt, vadīt un īstenot projektus, kas saistīti ar matemātiskās statistikas nozari
* Ievērot darba tiesisko attiecību normas
* Ievērot darba aizsardzības, ugunsdrošības un vides aizsardzības normatīvo aktu prasības
* Lietot datortehniku un biroja aprīkojumu
* Ievērot biroja tehnikas lietošanas noteikumus
* Plānot un organizēt savu darbu
* Veikt darbu patstāvīgi un komandā
* Izmantot saskarsmes prasmes
* Patstāvīgi apgūt jaunas zināšanas, pilnveidojot savas profesionālās kompetences
* Ievērot profesionālās un vispārējās ētikas pamatprincipus.
* Saglabāt statistiķa profesionālo neitralitāti un objektivitāti, izskaidrojot statistisko datu nozīmi un rezultātus objektīvi, profesionāli un pārskatāmi, ievērojot zinātnisko neatkarību un vienlīdzīgi izturoties pret visiem lietotājiem