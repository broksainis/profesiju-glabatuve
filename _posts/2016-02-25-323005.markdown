---
layout: post
    
title: jogas speciālists

    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 323005

### Grupa
trešais profesionālās kvalifikācijas līmenis


### Apraksts
* jogas speciālists veic profesionālo darbību, saņemot pastāvīgu jogas meistara supervīziju. Jogas speciālists sastāda un realizē nodarbību programmu, kas ietver jogas praksi: vingrinājumus, meditāciju, relaksāciju, siltumapmaiņas praksi, elpošanas tehnikas, maņu orgānu spēju attīstību, jogas uztura mācību. 
* Jogas speciālists strādā jogas centros, viesmīlības un tūrisma uzņēmumos vai sporta klubos vai kā pašnodarbināta persona, vai individuālais komersants.

### Kompetences

* Spēja veikt profesionālo darbību un uzņemties atbildību par sava darba norisi un rezultātiem.
* Spēja plānot, organizēt un vadīt darbus.
* Spēja novērtēt klienta vispārējo stāvokli un viņa konstitucionālo tipu.
* Spēja izplānot un realizēt atbilstošāko nodarbību metodi katram konkrētajam klientam.
* Spēja veikt jogas masāžu un pašmasāžu.
* Spēja formulēt jogas prakses vēlamos rezultātus un kontrindikācijas.
* Spēja sagatavot un uzturēt drošu un komfortablu vidi, kurā klients saņem jogas speciālista pakalpojumus.
* Spēja nodrošināt higiēnas prasības nodarbības vietā.
* Spēja izturēties toleranti un iejūtīgi pret visiem klientiem neatkarīgi no viņu vecuma, dzimuma un citiem kritērijiem.
* Spēja respektēt klienta individuālās vajadzības.
* Spēja izmantot saskarsmes pamatprincipus.
* Spēja argumentēt savu viedokli un pārliecināt citus.
* Spēja ievērot konfidencialitāti.
* Spēja ievērot ētikas normas.
* Spēja adekvāti risināt konfliktsituācijas.
* Ja nepieciešams, sniegt pirmo palīdzību.
* Spēja veidot klienta izpratni par jogas prakses pamatprincipiem un iedarbību.
* Spēja veikt izmantoto jogas prakšu rezultātu efektivitātes kontroli sadarbībā ar jogas meistaru, kurš veic jogas speciālista darba supervīziju.
* Spēja veicināt klienta aktīvu un apzinātu līdzdalību sava vispārējā stāvokļa uzlabošanā.
* Spēja sadarboties ar citiem speciālistiem.
* Spēja veikt veselīga dzīvesveida attīstības un veicināšanas darbu.
* Spēja veikt jogas prakses popularizēšanu un informēšanu par to.
* Spēja motivēti pilnveidot savas zināšanas un iemaņas.
* Spēja sazināties valsts valodā un vienā svešvalodā.

### Prasmes 
* 	 Pārvaldīt jogas praktisko iemaņu un prasmju sistēmu. 
* 	 Izvēlēties atbilstošu darba telpas aprīkojumu, iekārtas, aparatūru, nepieciešamos materiālus un palīglīdzekļus. 
* 	 Izvēlēties higiēniskos un dezinfekcijas līdzekļus. 
* 	 Veikt personīgās un darba vides higiēnas pasākumus. 
* 	 Ievērot darba aizsardzību. 
* 	 Ievērot darba tiesību un vides aizsardzības prasības. 
* 	 Raksturot klienta vispārējo stāvokli. 
* 	 Noteikt klienta konstitucionālā tipa īpatnības. 
* 	 Sastādīt klienta jogas prakses procesa individuālo plānu. 
* 	 Noteikt klienta nodarbību visoptimālāko režīmu. 
* 	 Noteikt jogas prakses kontrindikācijas. 
* 	 Konsultēt klientu, kā izpildīt jogas vingrinājumus. 
* 	 Vadīt individuālās un grupu jogas nodarbības. 
* 	 Veikt jogas masāžu un apmācīt pašmasāžas tehniku. 
* 	 Pielietot jogas nodarbībās nepieciešamos rekvizītus, kā arī jogas masāžā nepieciešamās eļļas, ziedes un citus līdzekļus. 
* 	 Ievērot drošības tehnikas principus, pielietojot jogas prakses metodes. 
* 	 Konsultēt klientus drošības tehnikas ievērošanā, pielietojot jogas prakses metodes. 
* 	 Sekot klienta vispārējā stāvokļa dinamikai praktisko vingrinājumu izpildes laikā. 
* 	 Sekot klienta pašsajūtai. 
* 	 Noteikt klienta noguruma pakāpi pēc dažāda rakstura fiziskās slodzes. 
* 	 Izraudzīties individuālus atjaunošanas līdzekļus atkarībā no cilvēka tipa un noguruma pakāpes. 
* 	 Novērtēt klienta vispārējo stāvokli un jogas prakses rezultātus. 
* 	 Pielietot naturopātijas metodes. 
* 	 Sniegt rekomendācijas dzīvesveidam jogas praktizēšanas laikā. 
* 	 Sniegt rekomendācijas par uzturu jogā. 
* 	 Apmācīt klientu par kaitējošiem faktoriem, kuri negatīvi iedarbojas uz vispārējo stāvokli. 
* 	 Pārvaldīt valsts valodu. 
* 	 Pārvaldīt vienu svešvalodu saziņas līmenī. 
* 	 Lietot profesionālo terminoloģiju valsts valodā un vienā svešvalodā. 