---
layout: post
    
title: militārais paramediķis
    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 224003

### Grupa
ceturtais profesionālās kvalifikā­cijas līmenis

### Apraksts

* militārais paramediķis ir ārstniecības persona, kura profesionālās darbības ietvaros patstāvīgi novērtē pacienta veselības stāvokli un sniedz neatliekamo medicīnisko palīdzību; vada un organizē personāla darbu; izglīto pacientus un sabiedrību neatliekamās medicīniskās palīdzības un veselības veicināšanas jomā; pastāvīgi pilnveido savas zināšanas un prasmes.
* Militārais paramediķis amata pienākumus veic Nacionālajos bruņotajos spēkos, pildot militāro dienestu Latvijas teritorijā vai ārvalstīs. Lai uzturētu profesionālās prasmes neatliekamās medicīniskās palīdzības sniegšanā savai kvalifikācijai atbilstošā apjomā militārā dienesta laikā, militārais paramediķis var strādāt neatliekamās medicīniskās palīdzības iestādes brigādē tiešā neatliekamajā medicīnā sertificētas ārstniecības personas vadībā un uzraudzībā.

### Kompetences

* Spēja veikt visu vecuma grupu pacientu veselības stāvokļa izvērtēšanu, izmantojot atbilstošas medicīniskās tehnoloģijas.
* Spēja veikt traumu guvušu cietušo primāro novērtēšanu.
* Spēja sniegt neatliekamo medicīnisko palīdzību traumu guvušiem pacientiem saskaņā ar algoritmiem, t.i., pacienta izmeklēšanas un neatliekamās medicīniskās palīdzības secības attēlojumu, kā arī vadlīnijām un rekomendācijām.
* Spēja sniegt neatliekamo medicīnisko palīdzību cietušajiem militārās operācijās.
* Spēja sniegt neatliekamo medicīnisko palīdzību cietušajiem ar šautiem un sprādziena izraisītiem ievainojumiem.
* Spēja sniegt neatliekamo medicīnisko palīdzību saslimušajiem.
* Spēja sniegt neatliekamo medicīnisko palīdzību cietušajiem (saslimušajiem) ķīmisko, bioloģisko, radioloģisko vielu un kodolieroču izraisītajos negadījumos un katastrofās.
* Spēja lietot individuālos aizsardzības līdzekļus un aprīkojumu ķīmisko, bioloģisko, radioloģisko vielu un kodolieroču izraisītajos negadījumos un militārās operācijās.
* Spēja veikt cietušo šķirošanu un nodrošināt neatliekamo medicīnisko palīdzību ārkārtas medicīniskās situācijās sadarbībā ar operatīvajiem dienestiem.
* Spēja veikt vadošās ārstniecības personas pienākumus ārkārtas medicīniskās situācijās.
* Spēja organizēt un veikt cietušo (saslimušo) evakuāciju.
* Spēja veikt grūtnieces veselības stāvokļa novērtēšanu un sniegt neatliekamo medicīnisko palīdzību veselībai un dzīvībai kritiskās situācijās.
* Spēja pieņemt dzemdības pirmsslimnīcas etapā.
* Spēja veikt jaundzimušā novērtēšanu, aprūpi un profilaktiskos pasākumus.
* Spēja dokumentēt pacienta novērtēšanas laikā iegūtos datus, sniegto palīdzību un pacienta stāvokļa dinamiku neatliekamajās situācijās.
* Spēja izvēlēties ārstnieciskās metodes un veikt procedūras atbilstoši procedūru standartiem.
* Spēja izvērtēt indikācijas pacienta nosūtīšanai uz slimnīcu.
* Spēja patstāvīgi nozīmēt un lietot zāles cietušajiem, tai skaitā arī stipras iedarbības, militāru operāciju un ārkārtēju situāciju seku likvidācijas laikā.
* Spēja konstatēt bioloģiskās nāves faktu militāru operāciju laikā.
* Spēja izglītot ārstniecības atbalsta personas, pacientus un sabiedrību neatliekamās medicīniskās palīdzības un veselības veicināšanas jomā.
* Spēja organizēt un vadīt personāla darbu.
* Spēja nodrošināt pacienta personas datu un medicīniskās informācijas konfidencialitāti.
* Spēja sazināties valsts valodā un vismaz divās svešvalodās.
* Spēja izmantot mūsdienu informācijas tehnoloģijas savas darbības veikšanai.
* Spēja uzņemties atbildību par savas profesionālās darbības rezultātiem.
* Spēja nodrošināt darba aizsardzības, ugunsdrošības un vides aizsardzības normatīvo aktu prasību izpildi.
* Spēja nodrošināt militāro dienestu regulējošo normu un darba tiesiskās attiecības regulējošo normu ievērošanu, ciktāl tās attiecināmas uz karavīriem.
* Spēja ievērot ārstniecības, militārās jomas un citu normatīvo aktu prasības.

### Prasmes 
* Ievākt pacienta anamnēzi.
* Veikt pacienta fizikālo izmeklēšanu (t.i., apskati, palpāciju, perkusiju, auskultāciju) un iegūto datu novērtēšanu.
* Veikt pacienta veselības stāvokļa izvērtēšanu.
* Veikt traumu guvuša cietušā primāro novērtēšanu.
* Dokumentēt iegūtos rezultātus.
* Nodrošināt neatliekamo medicīnisko palīdzību visu vecuma grupu pacientiem.
* Izvēlēties un realizēt pasākumus dzīvībai svarīgo funkciju uzturēšanai un veselības stāvokļa stabilizēšanai.
* Sniegt neatliekamo medicīnisko palīdzību pacientiem, kuri cietuši no apkārtējās vides izraisītiem veselības traucējumiem, t.i., karstuma un aukstuma iedarbības, elektrības un zibens iedarbības, slīkšanas, dzīvībai un veselībai kritiskos stāvokļos ūdenslīdējiem, augstuma izraisītiem dzīvībai un veselībai kritiskiem stāvokļiem, dzīvnieku kodumiem.
* Sniegt neatliekamo medicīnisko palīdzību cietušajiem militāro operāciju laikā.
* Sniegt neatliekamo medicīnisko palīdzību cietušajiem (saslimušajiem) ķīmisko, bioloģisko, radioloģisko vielu un kodolieroču izraisītajos negadījumos un katastrofās.
* Sniegt neatliekamo medicīnisko palīdzību cietušajiem starptautisko operāciju laikā, kas guvuši dažāda veida apkārtējās vides izraisītus veselības traucējumus.
* Veikt elpceļu caurlaidības atjaunošanu.
* Izmantot orofaringeālos un nazofaringeālos elpvadus.
* Veikt trahejas intubāciju.
* Veikt elpceļu caurlaidības nodrošināšanu, izmantojot kombinēto barības vada–trahejas cauruli.
* Veikt elpceļu caurlaidības nodrošināšanu, izmantojot laringeālo cauruli.
* Veikt krikotiroidotomiju.
* Veikt plaušu mākslīgo ventilāciju.
* Veikt pleiras dobuma punkciju neatliekamās situācijās.
* Veikt pleiras dobuma drenāžu neatliekamās situācijās.
* Veikt skābekļa terapiju.
* Lietot krājtelpas un nebulaizera tipa smidzinātājus.
* Veikt dzīvībai bīstamas asiņošanas apturēšanu cietušajiem, izmantojot militāros pārsējus, brūces tamponēšanu, lokālos hemostātiskos līdzekļus un taktiskos žņaugus.
* Veikt brūču primāro ķirurģisko apdari.
* Veikt pagaidu asiņošanas apturēšanu.
* Nodrošināt stabilu intravenozo pieeju un veikt šķīdumu un medikamentu ievadīšanu intravenozi.
* Nodrošināt intraosālo pieeju, t.i., sternālo, tibiālo, un veikt šķīdumu un medikamentu ievadīšanu intraosāli.
* Veikt medikamentu ievadīšanu enterāli un parenterāli.
* Uzlikt traumai atbilstošu pārsēju.
* Veikt transporta imobilizāciju traumu guvušiem pacientiem.
* Nodrošināt amputēto ķermeņa daļu pareizu saglabāšanu un transportēšanu.
* Atpazīt dzīvībai bīstamus sirds ritma traucējumus.
* Veikt kardiopulmonālo reanimāciju.
* Veikt elektrisko defibrilāciju.
* Veikt asinsvadu manuālu izmeklēšanu.
* Izmērīt pacienta arteriālo asinsspiedienu.
* Izmērīt pacienta ķermeņa temperatūru.
* Veikt pulsa oksimetriju.
* Veikt mikrocirkulācijas sistēmas stāvokļa izvērtēšanu.
* Veikt pacienta novērtēšanu pēc komu skalām.
* Veikt kardiomonitorēšanu.
* Veikt glikometriju.
* Veikt bioloģiskās nāves fakta konstatāciju.
* Veikt kuņģa zondēšanu un kuņģa skalošanu caur zondi.
* Veikt deguna priekšējo tamponādi.
* Veikt urīnpūšļa katetrizāciju.
* Veikt pārbaudes testus pirms intravenozas medikamentozas ārstēšanas uzsākšanas, dokumentēt tos.
* Novērtēt agrīnās un vēlīnās pacienta reakcijas pēc medikamenta ievadīšanas.
* Veikt pacientu pozicionēšanu.
* Veikt pacientu pārvietošanu.
* Veikt cietušo šķirošanu.
* Veikt neatliekamās medicīniskās palīdzības sniegšanas vadību ārkārtas medicīniskās situācijās sadarbībā ar operatīvajiem dienestiem.
* Veikt cietušo (saslimušo) sagatavošanu evakuācijai un evakuāciju, izmantojot sauszemes, gaisa un jūras transportu katastrofu un militāru operāciju laikā.
* Lietot individuālās aizsardzības līdzekļus un aprīkojumu ķīmisko, bioloģisko, radioloģisko vielu un kodolieroču izraisītajos negadījumos un militārās operācijās.
* Dekontaminēt un dezinficēt izmantoto aparatūru, instrumentus, virsmas, palīglīdzekļus un citu aprīkojumu.
* Veikt dzemdētājas stāvokļa novērtēšanu dzemdību periodu laikā.
* Pieņemt dzemdības patstāvīgi nepieciešamības gadījumā pirmsslimnīcas etapā.
* Veikt jaundzimušā dzīvības funkciju novērtēšanu pēc Apgares skalas, nabas saites primāro apdari un profilaktiskos pasākumus.
* Veikt jaundzimušā atdzīvināšanu.
* Noformēt medicīnisko dokumentāciju.
* Nodrošināt pacienta personas datu un medicīniskās informācijas konfidencialitāti.
* Veikt preventīvos pasākumus visu vecuma grupu pacientiem.
* Veikt nepieciešamos pretepidēmiskos pasākumus infekcijas slimību atklāšanas gadījumos.
* Organizēt un plānot savu darbu, izprotot ārstniecības iestāžu funkcijas, pacientu un personāla tiesības un pienākumus.
* Strādāt komandā.
* Spēt kritiski domāt un risināt problēmas fiziskas un psihoemocionālas slodzes apstākļos.
* Veikt pasākumus, kas mazina stresogēno faktoru ietekmi.
* Sniegt psiholoģisko atbalstu cietušajiem neatliekamās medicīniskās palīdzības nodrošināšanas laikā.
* Ievērot higiēnas, darba aizsardzības, ugunsdrošības un vides aizsardzības noteikumus.
* Izmantot informācijas tehnoloģijas savas darbības veikšanai.
* Uzturēt un pilnveidot savu profesionālo kvalifikāciju.
* Ievērot militārā dienesta regulējošās normas un darba tiesiskās attiecības regulējošās normas, ciktāl tās attiecināmas uz karavīriem.
* Pārvaldīt valsts valodu.
* Pārvaldīt vismaz divas svešvalodas saziņas līmenī.
* Lietot profesionālo terminoloģiju valsts valodā, latīņu valodā un vienā svešvalodā.
* Apmācīt citus un noteikt apmācību nepieciešamību.
* Rīkoties atbilstoši ārstniecību un militāro jomu regulējošo normatīvo aktu prasībām un ētikas normām.