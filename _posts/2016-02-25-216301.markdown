---
layout: post
    
title: izstrādājumu projektētājs

    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 216301

### Grupa
ceturtais profesionālās kvalifikācijas līmenis


### Apraksts

* izstrādājumu projektētājs ir speciālists, kurš apguvis izstrādājumu projektēšanas pamatprincipus, specializējoties vieglās rūpniecības vai kokapstrādes nozarē (apģērbs, mājas tekstils, koka un ādas izstrādājumi, mēbeles) (turpmāk – izstrādājums); pēc savām vai klienta idejām veido skices, modelē, izvēlas materiālus atbilstoši izstrādājuma pielietojumam; aprēķina materiālu un darba patēriņu; veic objektu mērīšanu; izstrādā konstruktīvos mezglus, materiālu un detaļu specifikācijas; izgatavo rasējumus; projektē tehnoloģiju; veic nepieciešamos aprēķinus; nosaka izstrādājuma kopējās izmaksas; grafiski sakopo informāciju; noformē vienreizējam pasūtījumam vai mazsēriju ražotnei nepieciešamo tehnisko dokumentāciju. 
* Izstrādājumu projektētājs strādā projektēšanas vai ražošanas uzņēmumā par dizainera palīgu, izstrādājumu projektētāju; var pildīt meistara pienākumus vidējās profesionālās izglītības iestādēs vai strādā kā pašnodarbinātā persona vai individuālais komersants. 

### Kompetences

* Spēja veikt izpēti izstrādājuma ideju attīstīšanai, izvērtējot klienta vajadzības, analizējot tehnoloģiju, materiālu un modes tendenču aktualitātes
* Spēja formulēt izstrādājuma koncepciju un plānot mākslinieciskās projektēšanas un konstruēšanas darbus
* Spēja apzināt un analizēt tradicionālo un jauno materiālu piedāvājumu
* Spēja novērtēt materiālu izvēli, to estētisko, ķīmisko, fizikālo, mehānisko īpašību atbilstību izstrādājuma idejai un lietojumam
* Spēja vizualizēt savas vai klientu idejas, izmantojot tradicionālos paņēmienus un datortehnoloģijas
* Spēja izvēlēties un saskaņot materiālus ar pasūtītāju un plānot ekonomisku materiāla patēriņu
* Spēja izgatavot izstrādājumu tehniskos zīmējumus
* Spēja izvēlēties un pielietot mērīšanas metodikas, instrumentus, veikt izstrādājuma vai tā atsevišķu mezglu mērīšanu, izgatavot tā rasējumus un to specifikācijas, veikt fotofiksācijas
* Spēja pārzināt projektēšanas un izgatavošanas tehnoloģijas, to ierobežojumus un informēt pasūtītāju par tiem
* Spēja izveidot konstrukcijas, izstrādāt konstruktīvos mezglus, dekoratīvās detaļas un sagatavot montāžai nepieciešamās norādes
* Spēja izvēlēties savienojumu veidu un mezglu apstrādes tehnoloģijas, iekārtas un apstrādes režīmus
* Spēja parādīt projektējamo izstrādājumu dažādās projektēšanas stadijās atbilstošās tehnoloģiskās vidēs
* Spēja noteikt izstrādājuma tiešās un pilnās izmaksas
* Spēja izgatavot izstrādājuma pirmo paraugu, maketu vai uzraudzīt tā izgatavošanu
* Spēja novērtēt izstrādājuma pirmā parauga estētiskās, funkcionālās, ergonomiskās un tehnoloģiskās īpašības
* Spēja sagatavot tehnoloģiskās dokumentācijas paketi izstrādājumu vienreizējam pasūtījumam vai mazsēriju ražotnei
* Spēja veikt nepieciešamos labojumus izstrādājuma dokumentācijā, uzklausīt pasūtītāja vērtējumu un saskaņot tos ar pasūtītāju
* Spēja pārzināt un ievērot vieglās rūpniecības vai kokapstrādes nozares darbību reglamentējošos normatīvos aktus
* Spēja plānot darbu sadalījumu un kontrolēt secīgu darba paņēmienu un materiālu pielietojumu
* Spēja noteikt pasūtījuma un pakalpojuma izmaksas
* Spēja izveidot izstrādājuma marķējumu, montāžas aprakstus, izvēlēties atbilstošos kopšanas simbolus
* Spēja nodrošināt izstrādājumu pasūtījumu izgatavošanas termiņu ievērošanu
* Spēja ievērot darba aizsardzības, ugunsdrošības un vides aizsardzības normatīvo aktu prasības
* Spēja ievērot darba tiesisko attiecību normas
* Spēja paaugstināt savu kvalifikāciju
* Spēja sazināties valsts valodā un vismaz divās svešvalodās.
* Spēja uzņemties atbildību par savas profesionālās darbības rezultātiem

### Prasmes 
* Lietot tekstu, vektoru un rastru grafikas programmpaketes, elektroniskās tabulas, citas biroja programmas
* Vizualizēt idejas skicēs, datorgrafikas vidē
* Izstrādāt un lasīt rasējumus, veikt saskaņojumus ar pasūtītāju dažādās projektēšanas stadijās
* Lietot progresīvas projektēšanas tehnoloģijas, izstrādāt jaunu izstrādājumu koncepcijas, veidot izstrādājumu eksperimentālus modeļus
* Analizēt modes attīstības tendences
* Ievērot kompozīcijas pamatprincipus projektējamo izstrādājumu vizuālās un estētiskās kvalitātes nodrošināšanā
* Aprēķināt un izveidot/izstrādāt konstrukcijas skicēm
* Pārzināt materiālu pieejamību un cenas, izveidot optimālu materiālu lietošanas plānu
* Izvēlēties atbilstošus materiālus, saskaņot materiālu, palīgmateriālu un apdares materiālu estētiskās, fizikālās, ķīmiskās un mehāniskās īpašības
* Sastādīt izstrādājumu tehnoloģisko dokumentāciju, kā arī noteikt tehnoloģiskos ierobežojumus
* Izgatavot izstrādājumu pirmparaugus vai uzraudzīt to izgatavošanu, veikt nepieciešamos labojumus un precizējumus, saskaņojot tos ar pasūtītāju
* Nodrošināt projektējamā izstrādājuma atbilstību dokumentācijai un ergonomikas prasībām
* Aprēķināt materiāla un darba patēriņu, noteikt izstrādājuma kopējās izmaksas
* Sagatavot un vadīt prezentācijas, izmantot progresīvas informācijas tehnoloģijas
* Veikt darbu patstāvīgi vai grupā, plānot darbu sadalījumu, noteikt to prioritātes un termiņus
* Kontrolēt darba kvalitāti visos izstrādājuma tapšanas posmos, veikt iezīmes un marķējumus
* Novērtēt izstrādājumu kvalitāti un atbilstību valsts standartu, pasūtījumu un citām prasībām
* Formulēt viedokli precīzi, prast to pamatot un risināt darba gaitā radušās konfliktsituācijas
* Ievērot profesionālās ētikas pamatprincipus un saskarsmes kultūru
* Pārzināt un ievērot vieglās rūpniecības vai kokapstrādes nozares darbību reglamentējošos normatīvos aktus
* Ievērot darba aizsardzības, elektrodrošības, ugunsdrošības un higiēnas normatīvo aktu prasības
* Ievērot ekoloģijas un vides aizsardzības normatīvo aktu prasības, veidot videi draudzīgus produktus un pakalpojumus
* Pārvaldīt valsts valodu
* Pārzināt divas svešvalodas vismaz saziņas līmenī
* Pārzināt un lietot vieglās rūpniecības vai kokapstrādes nozares terminoloģiju valsts valodā un divās svešvalodās
* Pastāvīgi pilnveidot profesionālās zināšanas
* Ievērot darba tiesisko attiecību normas