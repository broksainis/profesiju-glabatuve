---
layout: post
    
title: karjeras konsultants

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 242310

### Grupa
piektais profesionālās kvalifikācijas līmenis


### Apraksts

* 
* karjeras konsultants ir speciālists, kurš konsultē, informē un izglīto klientus (skolēni un viņu vecāki, skolotāji, nodarbinātie, bezdarbnieki, personas ar invaliditāti) un darba devējus karjeras attīstības jautājumos, sniedz atbalstu klientiem viņu karjeras plānošanā un veidošanā, tai skaitā atbalsta lēmuma pieņemšanā par profesijas, darba, formālās un neformālās izglītības izvēli; palīdz attīstīt karjeras vadības, tai skaitā darba meklēšanas prasmes; konsultē dažādu vecumu, sociālās un kultūras izcelsmes cilvēkus individuālu pārrunu veidā un grupās; informē un izglīto sabiedrību jautājumos, kas saistīti ar karjeras attīstības atbalsta pakalpojumiem (raksta rakstus, uzstājas semināros un masu saziņas līdzekļos). 
* 	Karjeras konsultants strādā valsts un pašvaldību institūcijās, nevalstiskajās organizācijās, izglītības iestādēs, uzņēmumos, pie komersantiem, saistībā ar personāla jeb cilvēkresursu vadību vai kā pašnodarbināta persona vai individuālais komersants. 
* 	6 

### Kompetences

* Spēja izmantot karjeras konsultēšanas teorētiskās zināšanas praktiskā konsultēšanas darbībā atbilstoši profesionālās darbības profilam un mērķauditorijai, tautsaimniecības nozares vai uzņēmuma darbības specifikai un vides kontekstam
* Spēja apzināt un novērtēt klientu karjeras attīstību ietekmējošos faktorus dažādos dzīves posmos, viņu individuālās atšķirības, vajadzības un vēlmes
* Spēja pētīt un analizēt ES darba tirgus, kā arī izglītības politikas pamatnostādnes un tautsaimniecības attīstības tendences un izmantot aktuālo informāciju konsultēšanā
* Spēja izprast un izvērtēt klientu profesionālās piemērotības iespējas un karjeras lēmumu veidošanas prasmes
* Spēja sniegt profesionālu atbalstu klientiem karjeras attīstībā, noteikt karjeras konsultācijas mērķi, plānot konsultēšanas procesu un izstrādāt individuālu karjeras attīstības programmu
* Spēja sniegt atbalstu darba meklēšanā vai individuālās komercdarbības uzsākšanā
* Spēja izstrādāt dažāda veida (piemēram, individuālas, grupu, specifisku mērķgrupu klientu u.tml.) konsultēšanas metodikas un programmas, veikt to aprobāciju un izvērtēšanu
* Spēja atrast, apkopot un analizēt ar karjeras konsultēšanu saistīto informāciju
* Spēja ieviest jaunākos profesionālos sasniegumus karjeras konsultēšanas praksē
* Spēja ievērot ētikas normas un konfidencialitātes prasības, pildot profesionālos pienākumus un uzdevumus
* Spēja noteikt organizāciju kultūru ietekmējošos faktorus
* Spēja autonomi un sadarbībā ar citiem pētniekiem plānot un veikt lietišķos pētījumus karjeras konsultēšanas jomā
* Spēja izvērtēt savu un citu sniegto karjeras konsultēšanas pakalpojumu kvalitāti un veikt to pilnveidošanas pasākumus, kā arī noteikt savas profesionālās darbības izvērtēšanas kritērijus un rezultatīvos rādītājus
* Spēja patstāvīgi turpināt profesionālās pilnveides procesu.
*  Spēja konsultēt dažāda vecuma, sociālo grupu, kultūru un izglītības līmeņa klientus individuāli un grupās
* Spēja izveidot un uzturēt atbilstošu konsultēšanas vidi un attiecības ar klientiem
* Spēja izprast savu resursu atjaunošanas nepieciešamību, lai saglabātu psiholoģisko noturību un spētu relaksēties pēc psiholoģiskām stresa/konflikta situācijām
* Spēja sadarboties ar citiem profesionāļiem karjeras konsultēšanas jomā, lai uzlabotu konsultēšanas kvalitāti
* Spēja organizēt un vadīt karjeras atbalsta pakalpojumus
* Spēja sazināties valsts valodā un vismaz divās svešvalodās atbilstoši konsultējamai mērķgrupai
* Spēja nodrošināt darba tiesisko attiecību normu ievērošanu.
*  Spēja nodrošināt darba aizsardzības, ugunsdrošības un vides aizsardzības normatīvo aktu prasību izpildi
* 

### Prasmes 
* Plānot un īstenot dažādus karjeras pakalpojumu veidus individuālajiem un korporatīvajiem klientiem
* Izvēlēties un lietot piemērotāko saziņas veidu ar dažādu kultūru, vecuma un sociālo grupu klientiem (ieskaitot klientus no sociālās atstumtības riska grupām) un sadarbības partneriem
* Noteikt un izvērtēt organizāciju kultūru veidojošos faktorus.
*  Noteikt klientu spējas un resursus un nozīmīgākos darba vides faktorus
* Sniegt profesionālu atbalstu klientiem viņu personīgo īpašību, spēju un prasmju samērošanā ar izvēlētājam karjeras virzienam nepieciešamajām kompetencēm
* Izvērtēt klientu individuālās atšķirības un vajadzības
* Noteikt klientiem piemēroto profesiju loku vai darbības jomas
* Veidot un kopā ar klientiem izvērtēt individuālās karjeras attīstīšanas programmas
* Palīdzēt klientiem atrast un izvērtēt nepieciešamo informāciju par izglītības un nodarbinātības iespējām
* Palīdzēt klientiem sagatavot CV un pieteikuma (motivācijas) vēstules
* Organizēt un vadīt darba intervijas
* Informēt, atbalstīt un veidot atgriezenisko saiti ar klientiem.
*  Pārzināt un ievērot karjeras atbalstu regulējošos normatīvos aktus
* Ievērot ētikas normas profesionālajā darbībā
* Pārvaldīt valsts valodu
* Pārvaldīt vismaz divas svešvalodas saziņas līmenī
* Lietot profesionālo terminoloģiju valsts valodā un vismaz divās svešvalodās
* Patstāvīgi plānot, organizēt, vadīt, analizēt un izvērtēt karjeras atbalsta pakalpojumus
* Patstāvīgi gūt un uzkrāt profesionālajā darbībā nepieciešamās zināšanas
* Izmantot informācijas tehnoloģijas nepieciešamās informācijas ieguvei, apstrādei, rezultātu izvērtēšanai, kā arī lietišķu rakstu sagatavošanai
* Izvēlēties un izmantot pētījuma mērķiem, uzdevumiem un iegūto datu specifikai atbilstošas datu ieguves un apstrādes metodes, analizēt un izvērtēt iegūtos rezultātus un izstrādāt ieteikumus
* Ievērot darba tiesisko attiecību noteikumus
* Ievērot darba aizsardzības, ugunsdrošības un vides aizsardzības noteikumus
* 