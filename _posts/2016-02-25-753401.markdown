---
layout: post
    
title: tapsētājs

    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 753401

### Grupa
trešais profesionālās kvalifikācijas līmenis


### Apraksts

*  tapsētājs ir speciālists, kurš izgatavo dažādu veidu tapsējumus, remontē un restaurē tos; veic dažādu mēbeļu izstrādājumu apvilkšanu, izmantojot tapsēšanas materiālus.     Tapsētājs strādā galdniecības, kokapstrādes vai mēbeļu ražošanas uzņēmumos, mēbeļu remonta un restaurācijas uzņēmumos, var būt pašnodarbināta persona vai individuālais komersants.

### Kompetences

* Spēja noteikt, izvērtēt un izvēlēties darba uzdevuma veikšanai nepieciešamos tapsējamos materiālus atbilstoši to īpašībām, savstarpējās saderības un lietojuma veidam, aprēķināt to patēriņu
* Spēja izvēlēties tapsēšanas tehnoloģiju, izvērtējot tapsējamā priekšmeta funkciju, tā vizuālo izskatu un ergonomiku, pārzināt dažādus konstruktīvos tapsēšanas paņēmienus vai metodes un izvēlēties tapsēšanas metodei piemērotus materiālus
* Spēja noteikt un novērtēt tapsēšanas izejmateriālus konkrētā darba uzdevuma veikšanai, organizēt un uzturēt darba vietu atbilstoši tapsēšanas tehnoloģiskajam procesam
* Spēja rūpīgi un secīgi veikt tapsēšanas darbus atbilstoši izvēlētajai tehnoloģijai, izvēlēties, iestatīt un lietot atbilstošus instrumentus un iekārtas darba uzdevuma izpildei
* Spēja patstāvīgi plānot un organizēt darbu, lasīt tehnoloģiskās kartes un rasējumus, atpazīt dažādus tapsējamo materiālu tehniskos apzīmējumus, izvēlēties atbilstošus tapsējamo materiālu izmērus un formātu standartus, ievērojot resursu taupību
* Spēja aprēķināt tapsējamam priekšmetam nepieciešamo darba un materiālu apjomu, izvērtējot bojājuma veidu un tā rašanās iemeslus
* Spēja veikt tapsējuma demontāžu tā remontam nepieciešamajā apjomā un atjaunot to, novēršot remontējamā priekšmeta esošos trūkumus un defektus
* Spēja izvēlēties restaurējamam priekšmetam tādas tapsējuma restaurācijas metodes, kas neradīs priekšmetam lielākus bojājumus, kā nepieciešams, lai atjaunotu tapsējumu
* Spēja izvēlēties restaurējamajam priekšmetam autentiskus vai maksimāli oriģinālam līdzīgus tapsējamos materiālus un metodiku
* Spēja, veicot restaurējamā priekšmeta demontāžu, rūpīgi dokumentēt tapsējuma oriģinālo izgatavošanas tehnoloģiju un veikt tapsējuma faktiskā stāvokļa fotofiksāciju
* Spēja atjaunot tapsējumu, izprotot un precīzi ievērojot tehnoloģijas un materiālus, kas lietotas restaurējamā priekšmeta izgatavošanā
* Spēja rūpīgi veikt priekšmeta fotofiksāciju pirms restaurācijas un priekšmeta restaurācijas gaitā, veicot demontāžu un atjaunojot to, saglabāt liecības par sākotnējo tapsējumu un iepriekš veiktajiem remontiem vai restaurāciju
* Spēja izvērtēt savu profesionālo kompetenci, veicot tapsējuma restaurācijas darbus, ja nepieciešams, pieaicināt un sadarboties ar augstākas kvalifikācijas restaurācijas speciālistiem
* Spēja izmantot datubāzes, tehnisko dokumentāciju un citus informācijas avotus un iepazīties ar jaunākajām tehnoloģijām, instrumentiem, tapsēšanas materiāliem un metodēm, dalīties pieredzē ar kolēģiem
* Spēja uzklausīt pasūtītāja vēlmes, izstrādāt dažādus tapsēšanas piedāvājumus, izklāstīt tos pasūtītājam saprotamā formā, izskaidrot atšķirīgu piedāvājumu priekšrocības un trūkumus, precīzi aprēķināt pasūtījuma izpildei nepieciešamās izmaksas
* Spēja veikt darbu patstāvīgi un uzņemties atbildību par sava darba rezultātu
* Spēja izprast un ievērot darba aizsardzības, vides aizsardzības un ugunsdrošības normatīvo aktu prasības, veikt darba pienākumus, nekaitējot savai un citu personu veselībai
* Spēja ievērot darba tiesisko attiecību normas
* Spēja sniegt pirmo palīdzību
* Spēja sazināties valsts valodā un vienā svešvalodā
* Spēja ievērot profesionālās un vispārējās ētikas pamatprincipus

### Prasmes 
* Lasīt rasējumus un nolasīt tehniskos zīmējumus
* Atšķirt un salīdzināt tapsējamos materiālus
* Veikt izmantojamā materiāla mērījumus un aprēķinus
* Izvēlēties tapsēšanas veidu
* Naglot un skavot tapsēšanas materiālus
* Siet un montēt mēbeļu atsperes
* Veidot tapsējuma formu
* Izgatavot šablonus
* Izgatavot piegrieztnes
* Šūt tapsējumu
* Līmēt tapsēšanas materiālus
* Izvēlēties piemērotus apstrādes režīmus
* Mainīt iekārtas iestatījumus
* Demontēt tapsējumu (izvilkt naglas, skavas, atārdīt audumu un demontēt citu tapsējamo materiālu)
* Novērtēt tapsējuma bojājumu apjomu
* Dokumentēt restaurējamā tapsējuma faktisko stāvokli
* Piemeklēt oriģinālajam tapsējumam atbilstošus materiālus
* Veikt fotofiksāciju
* Sagatavot tapsējuma restaurācijas darbu dokumentāciju
* Sakārtot darba vietu
* Sakopt tapsēšanā izmantojamās iekārtas
* Racionāli izmantot tapsējamo materiālu
* Ievērot vides aizsardzības normatīvo aktu prasības, sagatavot materiālu pārpalikumus un nolietotos materiālus utilizācijai
* Apmainīties ar informāciju (par tehnoloģijām, pasūtījumiem, darba gaitu)
* Komunicēt ar klientu
* Sagatavot tāmi, pavaddokumentus un rēķinus
* Novērtēt darba drošības riskus darbnīcā
* Ievērot darba aizsardzības normatīvo aktu prasības, lietot individuālos aizsardzības līdzekļus
* Sniegt pirmo palīdzību
* Ievērot ugunsdrošības noteikumus un rīkoties ugunsgrēka gadījumā
* Strādāt kolektīvā, ievērojot profesionālās un vispārējās ētikas pamatprincipus
* Veikt darbu patstāvīgi un uzņemties atbildību par sava darba rezultātu
* Pārvaldīt valsts valodu
* Pārvaldīt vienu svešvalodu profesionālajā saziņas līmenī.
* Lietot profesionālo terminoloģiju valsts valodā un vienā svešvalodā
* Ievērot darba tiesisko attiecību normas