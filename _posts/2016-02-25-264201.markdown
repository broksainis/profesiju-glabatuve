---
layout: post
    
title: žurnālists

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 264201

### Grupa
piektais profesionālās kvalifikācijas līmenis


### Apraksts

* 
* žurnālists vāc, apstrādā, analizē un pasniedz aktuālu informāciju dažādos žurnālistikas žanros un formātos atbilstoši izvēlētajam medija tipam un žurnālistikas kā profesionālas darbības pamatprincipiem; veic savus profesionālos uzdevumus atbilstoši vārda brīvības principiem un tiesiskajam regulējumam, kā arī tiecoties sasniegt augstākos profesionālos, ieskaitot profesionālās ētikas, standartus; godīgi kalpo sabiedrības daudzveidīgajām un ilgtspējīgas mediju sistēmas interesēm. 
* 	Žurnālists profesionālos uzdevumus veic saskaņā ar sabiedrības vērtībām, kas ietver viedokļu daudzveidību un visu sabiedrības grupu tiesības uz publiskās telpas pieejamību. 
* 	Žurnālists strādā dažāda tipa mediju organizācijās vai kā pašnodarbināta persona, vai individuālais komersants. 
* 	2 

### Kompetences

* Spēja izvēlēties informācijas vākšanas metodes un apstrādāt informāciju atbilstoši darba uzdevumam un saskaņā ar izvēlētā mediju tipa un žurnālistikas žanra pamatprasībām
* Spēja intervēt, veikt novērojumu, eksperimentu un veikt dokumentu analīzi
* Spēja strādāt preses konferencē un strādāt ar citām informācijas vākšanas metodēm, izmantojot mūsdienu informācijas un komunikācijas tehnoloģijas
* Spēja organizēt darbu ar informācijas avotiem, sistematizēt un līdzsvaroti izmantot informācijas avotus (dokumentus, sabiedrisko attiecību profesionāļu gatavotu informāciju medijiem – preses relīzes, fona informāciju, viedokļus u.c.)
* Spēja pārbaudīt informācijas avotu atbilstību nepieciešamajai tēmai vai žanram un pārliecināties par to sniegtās informācijas patiesīgumu (atbilstību faktiem)
* Spēja informācijas vākšanā un atlasē ievērot precizitāti, būt akurātam un ieturēt kritisku distanci pret avotiem, rūpēties par vispusīgumu, izvairīties no tendenciozitātes, fiksēt dažādu iesaistīto pušu viedokļus un nodrošināt iespējami pilnīgu faktu noskaidrošanu
* Spēja uzkrāt, izkārtot, organizēt un strukturēt informāciju, izmantojot mūsdienu informācijas un komunikācijas tehnoloģijas
* Spēja skaidrot, analizēt, interpretēt un komentēt iegūto informāciju
* Spēja rūpīgi pārbaudīt un salīdzināt iegūtos faktus un viedokļus, ievērot precizitāti, pārliecināties par to patiesumu un ticamību
* Spēja pasniegt informāciju atbilstoši darba uzdevumam un saskaņā ar izvēlētā mediju tipa un žurnālistikas žanra principiem
* Spēja pasniegt žurnālistikas materiālu, izmantojot mūsdienu informācijas un komunikācijas tehnoloģijas
* Spēja pasniegt informāciju atbilstoši valsts valodas runas un rakstu kultūras, kā arī runas tehnikas vadlīnijām
* Spēja, pasniedzot informāciju ziņu žurnālistikā, līdzsvaroti atainot viedokļu un balsu (viedokļu autoru) daudzveidību, izvairīties identificēties ar kādu nostāju un paust savu vērtējumu
* Spēja plānot, organizēt un vadīt informācijas vākšanas, atlases, apstrādes un pasniegšanas procesus (tēmas izvēle, darba uzdevuma formulēšana, redakcionālā plānošana, rediģēšana u.c.) gan individuāli, gan mediju organizācijas, it īpaši redakcijas vadības, ietvaros
* Spēja nodrošināt žurnālistikas teksta saikni ar auditoriju, veidot atgriezenisko saikni ar auditoriju un nodrošināt auditorijas iesaistīšanas iespējas
* Spēja profesionāli sadarboties ar mediju organizācijas tirgzinību (tirgvedību) un sabiedriskajām attiecībām
* Spēja nodrošināt informācijas sistematizēšanu un arhivēšanu kvalitatīvam darbam nepieciešamā apjomā
* Spēja vadīt žurnālistikas kvalitātes vērtēšanu un izstrādāt mehānismus kvalitātes uzlabošanai
* Spēja attīstīt žurnālistikas kvalitāti nodrošinošo infrastruktūru (mediju pētījumus, mediju žurnālistiku, mediju izglītību, profesionālo presi, profesionālās un publiskās apvienības)
* Spēja vadīt informācijas procesus un veikt citus profesionālos uzdevumus saskaņā ar profesijas normatīvo aktu prasībām un ilgtspējīgas mediju sistēmas interesēm, palielinot mediju ticamību, kā arī tiecoties sasniegt augstākos profesionālās ētikas standartus
* Spēja nodrošināt informācijas vākšanas, atlases, apstrādes un pasniegšanas procesa kvalitāti atbilstoši žurnālistikas labas prakses profesionālajiem standartiem (ziņas un komentāra nošķiršana, godīga un rūpīga informācijas vākšana, atlase, apstrāde, analīze un pasniegšana, patiesa informācija, līdzsvarota informācija, viedokļu un balsu (viedokļu autoru) daudzveidība utt.)
* Spēja godīgi kalpot sabiedrības daudzveidīgajām un sociāli atbildīga mediju komercdarbības interesēm
* Spēja veikt žurnālista profesionālos uzdevumus saskaņā ar demokrātiskās kultūras vērtībām
* Spēja pilnveidot zināšanas un prasmes pašmācības ceļā, iespēju robežās apmeklēt konferences, kursus, seminārus, kas veltīti mediju un žurnālistikas tematikai
* Spēja sekot līdzi jaunākajām tendencēm žurnālistikas un mediju nozares attīstībā, pilnveidot savas zināšanas un prasmes atbilstoši nozares attīstībai, īpaši jauno informācijas un komunikācijas tehnoloģiju piedāvātajām iespējām
* Spēja sazināties valsts valodā un vismaz divās svešvalodās.
* 

### Prasmes 
* Veikt darbu individuāli vai sadarboties komandā/grupā
* Prast efektīvi plānot un organizēt savu darbu, noteikt izpildāmo darbu prioritātes
* Spēt patstāvīgi apgūt jaunas zināšanas
* Spēt pārliecināt citus un argumentēt savu viedokli
* Ievērot vispārīgos ētikas principus mērķu formulēšanā un to sasniegšanā
* Pārvaldīt valsts valodu
* Pilnveidot profesionālās zināšanas un prasmes tālākizglītības procesā
* Spēt pieņemt lēmumus un uzņemties atbildību
* Lietot datoru informācijas glabāšanai un apstrādei
* Spēt orientēties aktuālajos Latvijas un pasaules politiskajos, sociālajos un ekonomiskajos procesos, izprast tos
* Prast lietot modernās informācijas un komunikācijas tehnoloģijas
* Analizēt, sistematizēt jaunos datus un informāciju ar mērķi iegūt jaunas zināšanas
* Attīstīt saskarsmes prasmes
* Izprast katram medija tipam un žanram raksturīgās profesionālās ētikas prasības
* Pielietot katram medija tipam un žurnālistikas žanram raksturīgos valodas izteiksmes līdzekļus
* Pielietot jauniegūtās zināšanas informācijas vākšanas, atlases, apstrādes un pasniegšanas procesā
* Veidot avotu un informācijas tematiskās datu bāzes
* Spēt izvērtēt savas kompetences robežas atkarībā no dotā uzdevuma, pienākumiem un statusa mediju organizācijā
* Vākt, atlasīt, apkopot, apstrādāt un pasniegt (prezentēt) informāciju atbilstoši izvēlētajam mediju tipam un žanram, spējot informācijā atšķirt mediju tipam un žurnālistikas žanram atbilstošas satura daļas
* Spēt interpretēt informāciju, ievērojot žanra konvencionālās prasības (skaidrot, analizēt vai komentēt)
* Spēt kritiski izvērtēt informācijas avotus un izvēlētās informācijas vākšanas metodes, pārliecināties par avotu ticamību, tiekties pēc patiesas informācijas, ziņās līdzsvarot pretējus viedokļus un ievērot informācijas avotu daudzveidības principu
* Plānot, organizēt un vadīt informācijas vākšanas, atlases, apstrādes un pasniegšanas (prezentēšanas) procesus
* Ievērot normatīvo aktu prasības žurnālistikas un mediju jomā un profesionālās ētikas kodeksu normas
* Izprast mediju satura producēšanas, kā arī lietošanas un interpretācijas teorētiskās atziņas
* Attīstīt prasmes radīt jaunus mediju satura formātus (rubrikas, slejas, starpžanru formātus), kas atbilstu mediju tehnoloģiju un satura attīstības tendencēm
* Prast izmantot informācijas tehnoloģijas atbilstoši medija tipam
* Prast darboties preses, televīzijas un radio, kā arī interneta žurnālistikas specifikas ietvaros
* Lietot nozares terminoloģiju valsts valodā un divās svešvalodās
* Pārvaldīt vismaz divas svešvalodas saziņas līmenī
* 