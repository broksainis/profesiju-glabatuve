---
layout: post
    
title: medicīnas fizikālo tehnoloģiju inženieris

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 214437

### Grupa
piektais profesionālās kvalifikācijas līmenis


### Apraksts

* medicīnas fizikālo tehnoloģiju inženieris projektē un pilnveido medicīniskās iekārtas, aparātus un instrumentus; pārzina iekārtu fizikālos un tehniskos darbības principus, to izgatavošanas un konstruēšanas tehnoloģijas; prot pielietot zināšanas par fizikālo lauku iedarbību uz bioloģiskajiem objektiem, organizēt drošības pasākumus; piedalās medicīnisko iekārtu un sistēmu izvēlē, uzstādīšanā, regulēšanā, remontā un izmantošanā; spēj veikt radiācijas tehnoloģiju plānošanu un uzraudzību; veic pacienta dozimetriju, kā arī piedalās citās inženiera darbībās, kas saistītas ar radioloģiskajām procedūrām un jonizējošo starojumu; piedalās radiācijas drošības un kodoldrošības kvalitātes nodrošināšanas programmas izstrādē ārstniecības iestādē; organizē medicīnisko iekārtu un sistēmu servisu, uzraudzību, kontroli un testēšanu; vada un organizē ražošanu, veicina jaunu tehnoloģiju ieviešanu; veic tehniskos, fizikālos un ekonomiskos aprēķinus medicīnas fizikālo tehnoloģiju jomā; sadarbībā ar ārstniecības personām optimizē, harmonizē medicīniskās fizikas metodes diagnostikai un ārstēšanai; piedalās starptautiskajos projektos; izvērtē nozares projektu īstenošanas ietekmi uz vidi un sabiedrību; ievēro profesionālo ētiku. 
* Medicīnas fizikālo tehnoloģiju inženieris strādā ārstniecības iestādēs – slimnīcās, poliklīnikās, doktorātos, veselības centros, rehabilitācijas iestādēs, specializētajos centros, laboratorijās, kā arī medicīnas iekārtu izplatītāju, pakalpojumu, sertifikācijas, uzraudzības, ražošanas, projektēšanas un pētniecības uzņēmumos. 

### Kompetences

* Spēja projektēt un pilnveidot medicīniskās iekārtas, aparātus un sistēmas
* Spēja izstrādāt medicīnisko iekārtu un sistēmu izgatavošanas tehnoloģiju
* Spēja konstruēt medicīniskās iekārtas, aparātus un sistēmas
* Spēja vadīt un organizēt jaunu medicīnas fizikālo tehnoloģiju ražošanu
* Spēja veikt medicīnisko iekārtu iegādes izvēli un uzstādīšanu
* Spēja veikt medicīnisko iekārtu un sistēmu uzraudzību – apkalpošanu, regulēšanu, remontu, testēšanu un kalibrēšanu
* Spēja veikt radiācijas tehnoloģiju plānošanu un uzraudzību
* Spēja veikt pacienta dozimetriju un piedalīties darbībās, kas saistītas ar radioloģiskajām procedūrām un jonizējošo starojumu
* Spēja veikt radiācijas drošības un kodoldrošības kvalitātes nodrošināšanas programmas izstrādi ārstniecības iestādēs un citos uzņēmumos
* Spēja veikt tehniskos, fizikālos un ekonomiskos aprēķinus medicīnas fizikālo tehnoloģiju jomā
* Spēja veikt pētījumus ar zinātnisku vērtību sadarbībā ar mediķiem, biologiem un citiem speciālistiem
* Spēja organizēt un vadīt struktūrvienības personāla darbu
* Spēja plānot darbus un organizēt to savlaicīgu izpildi
* Spēja uzskaitīt un kontrolēt darba un citu resursu apjomus
* Spēja nodrošināt vides un darba aizsardzības normatīvo aktu prasību izpildi
* Spēja sazināties valsts valodā un vismaz divās svešvalodās.

### Prasmes 
* Izmantojot tehnisko dokumentāciju, izprast medicīnisko iekārtu, instrumentu uzbūvi un to attīstības tendences
* Lietot darba izpildei nepieciešamo tehnisko un normatīvo dokumentāciju, tehniskos standartus un citu ar medicīnas fizikālo tehnoloģiju nozari saistīto dokumentāciju, gatavot lietišķo, tehnisko dokumentāciju
* Analizēt, vērtēt un izmantot zinātniskus lietišķus pētījumus, lietot informācijas meklēšanas un atlases līdzekļus, ieviest jaunas tehnoloģijas
* Pārzināt medicīnas iekārtu, instrumentu izgatavošanas tehnoloģijas, projektēt tehnoloģiskos procesus medicīnisko iekārtu un instrumentu izgatavošanai
* Prast sagatavot, lasīt rasējumus un skices, noformēt konstruktora dokumentāciju un veikt inženiertehniskos aprēķinus
* Izvērtēt medicīnisko iekārtu, instrumentu izmantošanas nosacījumus un drošību
* Prast atrast medicīnisko iekārtu un sistēmu bojājumu cēloņus un tos novērst
* Izvērtēt medicīnisko inženieriekārtu iegādes nosacījumus
* Vadīt medicīnisko inženieriekārtu uzstādīšanu, izmantošanu, regulēšanu un kvalitātes vadību, izstrādāt atbilstošas pārbaudes metodikas
* Prast pielietot starojumu avotu aizsardzības inženieraprēķinu metodikas, izstrādāt un pielietot matemātisko modelēšanu medicīnas fizikā un inženierijā
* Veikt dozimetriskos, radiometriskos un spektrometriskos mērījumus un tos dokumentēt
* Novērtēt medicīnas fizikālo tehnoloģiju nozares projektu īstenošanas ietekmi uz vidi un sabiedrību
* Sadarbībā ar mediķiem, biologiem un citiem speciālistiem piedalīties klīniskajos pētījumos
* Pārzināt kvalitātes sistēmas izveides un pielietojuma principus medicīnas fizikālo tehnoloģiju jomā
* Pielietot informācijas meklēšanas un atlases līdzekļus, datoru lietotājprogrammas tekstu, zīmējumu un grafiku noformēšanai
* Analizēt un pielietot praktiskajā darbā zinātnisko literatūru valsts valodā un divās svešvalodās
* Vadīt struktūrvienības personāla darbu
* Pārvaldīt valsts valodu
* Pārvaldīt vismaz divas svešvalodas saziņas līmenī
* Lietot nozares standartus un profesionālo terminoloģiju valsts valodā un vismaz divās svešvalodās
* Darboties komandā/grupā, plānot, organizēt un vadīt profesionālās komandas darbu, noteikt izpildāmo darbu prioritātes, veikt darbu arī individuāli
* Veikt jaunrades un pētniecības darbu
* Argumentēt savu viedokli, pārliecināt citus un risināt konfliktsituācijas
* Ievērot profesionālos un vispārīgos ētikas principus
* Ievērot darba aizsardzības, radiācijas drošības, ugunsdrošības, vides aizsardzības un higiēnas prasības
* Noformēt dokumentus atbilstoši lietvedības, kā arī ugunsdrošības un civilās aizsardzības jomas normatīvo aktu prasībām
* Sistemātiski pilnveidot savu profesionālo kvalifikāciju