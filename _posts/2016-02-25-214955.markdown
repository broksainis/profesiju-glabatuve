---
layout: post
    
title: mežizstrādes inženieris
    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 214955

### Grupa
piektais profesionālās kvalifikācijas līmenis

### Apraksts

* mežsaimniecības inženieris plāno mežsaimniecības uzņēmumu tehnoloģisko procesu un pieņem lēmumus par šo procesu izpildi; vada meža atjaunošanas, kopšanas, izstrādes, infrastruktūras būvniecības un uzturēšanas, koksnes produktu pārdošanas un piegādes procesus; veic meža inventarizāciju, novērtē meža resursus un meža apsaimniekošanas darbību ietekmi uz meža resursu stāvokli, vidi un sociālo jomu, sagatavo meža apsaimniekošanas plānus; novērtē meža bojājumu riskus un bojājumu apmēru, organizē medības un meža aizsardzības pasākumus.
* Mežsaimniecības inženieris strādā mežsaimniecības uzņēmumos, valsts un pašvaldību institūcijās meža nozarē un citās institūcijās, var būt pašnodarbināta persona vai individuālais komersants.

### Kompetences

* Spēja vadīt meža atjaunošanas, kopšanas un audzēšanas procesus.
* Spēja vadīt meža aizsardzības un meža ugunsdrošības pasākumus.
* Spēja novērtēt meža resursus un produktus.
* Spēja vadīt cirsmu izstrādes tehnoloģisko procesu.
* Spēja vadīt koksnes piegāžu procesu.
* Spēja organizēt meža reproduktīvā materiāla ražošanas procesu.
* Spēja organizēt meža infrastruktūras būvniecības un uzturēšanas procesu.
* Spēja vadīt meža produktu un pakalpojumu iepirkumu un pārdošanas procesu.
* Spēja sagatavot meža apsaimniekošanas plānu.
* Spēja novērtēt uzņēmuma finanšu stāvokli un investīcijas.
* Spēja novērtēt mežsaimnieciskajos darbos izmantotās mašīnas, to darbību un pielietojumu.
* Spēja risināt problēmas, sadarboties komandā, komunicēt un prezentēt.
* Spēja veikt darba pienākumus atbilstoši darba aizsardzības, ugunsdrošības un vides aizsardzības normatīvo aktu prasībām, darba tiesisko attiecību normām, profesionālās un vispārējās ētikas pamatprincipiem.
* Spēja sazināties valsts valodā un vismaz divās svešvalodās.

### Prasmes 
* Plānot meža atjaunošanas veidu, augsnes apstrādi, sēšanu vai stādīšanu.
* Plānot jaunaudžu kopšanu dabiskas un mākslīgas izcelsmes jaunaudzēs.
* Organizēt un kontrolēt augsnes apstrādes, meža atjaunošanas un jaunaudžu kopšanas darbus.
* Noteikt mežaudzes mēslošanas nepieciešamību, izvēlēties mēslošanas materiālu un tehnoloģiju, organizēt meža mēslošanas darbus.
* Noteikt meža bojājumu riskus.
* Izvēlēties meža aizsardzības un ugunsdrošības metodes un līdzekļus.
* Novērtēt meža bojājumu apmēru.
* Organizēt medības un meža aizsardzības pasākumus.
* Noteikt mežaudzes inventarizācijas rādītājus un sagatavot taksācijas aprakstu.
* Iegūt un analizēt meža inventarizācijas datus, izmantojot jaunākās tehnoloģijas.
* Novērtēt koku stumbru kvalitāti un atbilstoši tai noteikt koksnes produktu iznākumu.
* Noteikt meža vērtību.
* Atlasīt izstrādei paredzētās mežaudzes, izmantojot taksācijas aprakstu un ģeogrāfiskās informācijas sistēmas.
* Noteikt mežsaimnieciskajiem mērķiem piemērotāko cirtes veidu un veikt cirsmu plānošanu dabā.
* Novērtēt cirsmu izstrādes apstākļus, noteikt izstrādei piemērotāko laiku un sagatavot izstrādes plānu.
* Organizēt cirsmas izstrādes darbus un veikt cirsmas izstrādes tehnoloģisko plānošanu.
* Novērtēt un kontrolēt cirsmu darbu izpildes kvalitāti.
* Sagatavot koksnes produktu piegāžu plānu.
* Organizēt un kontrolēt koksnes uzskaites procesu.
* Organizēt un kontrolēt koksnes produktu piegādes.
* Izvēlēties selekcionētu materiālu sēklu un stādu ražošanai.
* Izstrādāt un organizēt sēklu un stādu ražošanas tehnoloģisko un piegāžu procesu.
* Organizēt un kontrolēt darbu kokaudzētavā.
* Novērtēt esošo meža ceļu un grāvju tehnisko stāvokli, plānot un organizēt to uzturēšanas darbus.
* Sagatavot meža ceļu un grāvju projektēšanas uzdevumus.
* Izprast meža ceļu un grāvju tehnisko dokumentāciju.
* Novērtēt un kontrolēt meža infrastruktūras būvniecības un uzturēšanas darbu kvalitāti.
* Novērtēt meža produktu un pakalpojumu tirgu, piedāvājumu, pieprasījumu un klientu vajadzības.
* Izstrādāt meža produktu piedāvājumus.
* Organizēt meža produktu un mežsaimniecības pakalpojumu pārdošanu un iepirkšanu un klientu apkalpošanu.
* Noteikt meža apsaimniekošanas mērķus.
* Novērtēt meža resursus.
* Plānot meža apsaimniekošanas pasākumus, to apjoma izvietojumu.
* Novērtēt meža apsaimniekošanas darbību ietekmi uz meža resursu stāvokli, vidi un sociālo jomu.
* Aprēķināt un izprast uzņēmuma finanšu stāvokli raksturojošos rādītājus.
* Aprēķināt un novērtēt uzņēmuma darbībai nepieciešamās investīcijas.
* Izstrādāt biznesa plānu un uzņēmuma budžetu.
* Izvēlēties mežsaimnieciskajam darbam piemērotu tehniku un aprīkojumu.
* Noteikt mežsaimnieciskajam darbam nepieciešamos resursus un tehnoloģijas, aprēķināt izmaksas.
* Organizēt meža tehnikas apkopju un uzturēšanas darbus.
* Izskaidrot un argumentēti diskutēt par profesionālām un sabiedrības aktualitātēm meža apsaimniekošanas jomā.
* Analizēt ar meža apsaimniekošanu saistītu informāciju, to strukturēt un prezentēt.
* Veikt pētījumus meža apsaimniekošanas jomā.
* Strādāt komandā, ievērojot profesionālās un vispārējās ētikas pamatprincipus.
* Veikt darbu patstāvīgi un uzņemties atbildību par sava darba rezultātu.
* Sniegt pirmo palīdzību.
* Pārvaldīt valsts valodu.
* Pārvaldīt vismaz divas svešvalodas saziņas līmenī.
* Lietot profesionālo terminoloģiju valsts valodā un vismaz divās svešvalodās.
* Ievērot darba tiesisko attiecību normas, darba aizsardzības, ugunsdrošības, vides aizsardzības un meža apsaimniekošanas jomas normatīvo aktu prasības un nodrošināt to izpildi.