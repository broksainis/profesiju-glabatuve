---
layout: post
    
title: mākslas terapeits

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 226908

### Grupa
piektais profesionālās kvalifikācijas līmenis


### Apraksts

* 
* mākslas terapeits ir ārstniecības persona, kas ir ieguvusi otrā līmeņa profesionālo augstāko izglītību veselības aprūpē un profesionālo kvalifikāciju ar specializāciju vienā no mākslas veidiem (vizuāli plastiskā māksla, deja un kustība, drāma, mūzika). Mākslas terapeits veic klienta vai pacienta izpēti vai novērtēšanu un realizē mākslas terapijas procesu, izmantojot specifisku mākslas formu kā instrumentu terapeitisko attiecību veidošanai un uzturēšanai atbilstoši specializācijai; palīdz klientam vai pacientam pārvarēt daudzveidīgas veselības un sociālās problēmas; piedalās zinātniski pētnieciskajos projektos un profesionālās izglītības realizēšanā, veicinot specialitātes attīstību. 
* 	Mākslas terapeits strādā veselības, sociālās aprūpes vai izglītības jomas uzņēmumos, veicot savu profesionālo darbību patstāvīgi, multiprofesionālas vai daudzdisciplināras komandas sastāvā. 
* 	1 

### Kompetences

* Spēja veidot terapeitiskas attiecības, ņemot vērā klienta vai pacienta vajadzības un savas darbības jomu
* Spēja izmantot mākslas līdzekļus un tehnikas atbilstoši specializācijai un radošo izpausmi mākslas terapijas procesā
* Spēja izprast un lietot neverbālo komunikāciju
* Spēja izmantot klienta vai pacienta refleksiju par radošo procesu un tā rezultātu
* Spēja noteikt mākslas terapijas mērķus, kas ir pamatā terapeitiskajām intervencēm
* Spēja izveidot un uzturēt drošu terapeitisko vidi un terapeitiskās attiecības
* Spēja izmantot tēlainību, simbolismu un metaforas mākslas terapijas procesā
* Spēja nodrošināt drošu, korektu un efektīvu uz klientu vai pacientu centrētu aprūpi mākslas terapijas procesā
* Spēja lietot profesionālo domāšanu, argumentēti spriest mākslas terapijas procesā
* Spēja terapeitiskajās attiecībās ar klientu vai pacientu būt uztverošam, aktīvam, interaktīvam un radošam
* Spēja ievērot profesionālo ētiku un respektēt klientu vai pacientu vajadzības
* Spēja plānot, organizēt un vadīt izpildāmos darbus un noteikt to prioritātes
* Spēja uz pašrefleksiju
* Spēja nodrošināt vides un darba aizsardzības normatīvo aktu prasību izpildi
* Spēja sazināties valsts valodā un divās svešvalodās
* Tikai vizuāli plastiskās mākslas terapeitiem – spēja kompetenti izmantot mākslas un mākslas radīšanas tehniku diapazonu un spēja palīdzēt klientam vai pacientam strādāt ar tām, spēja veikt klienta vai pacienta radītā darba analīzi
* Tikai mūzikas terapeitiem – spēja kompetenti izmantot mūzikas radīšanas tehniku diapazonu un spēja palīdzēt klientam vai pacientam izteikt sevi mūzikā, spēja veikt klienta vai pacienta radītās mūzikas analīzi
* Tikai deju un kustību terapeitiem – spēja kompetenti izmantot deju un kustību tehniku diapazonu un spēja palīdzēt klientam vai pacientam izpaust sevi kustībā, spēja veikt kustību novērošanu un analīzi, spēja lietot ķermeņa un prāta koncepciju darbībā
* Tikai drāmas terapeitiem – spēja kompetenti izmantot drāmas koncepciju, tehniku un procedūru diapazonu (ieskaitot spēles, aktivitātes, stilus un struktūras)
* 

### Prasmes 
* Veikt klienta vai pacienta izpēti/novērtēšanu atbilstoši kompetencei: sistemātiski izvērtēt un analizēt klienta vai pacienta problēmu, grūtības, situāciju, personību
* Izvērtēt pacienta vai klienta spējas un resursus, kas var tikt izmantoti mākslas terapijas procesā
* Novērtēt klienta vai pacienta apkārtējās vides faktorus, kultūras un sociālās iezīmes
* Atpazīt klienta vai pacienta personības iezīmju un psihisko stāvokļu izpausmes uzvedībā
* Formulēt atbilstošus mākslas terapijas procesa mērķus un uzdevumus saskaņā ar izpētes/novērtēšanas rezultātiem un tos realizēt
* Sadarboties ar pacientu vai klientu mākslas terapijas mērķu izvirzīšanā un realizēšanā
* Izvēlēties vienu vai vairākas teorētiskās koncepcijas, saskaņā ar kurām veidot mākslas terapijas plānu
* Izvēlēties un lietot piemērotas mākslas terapijas metodes un tehnikas atbilstoši specializācijai un respektējot profesionālās darbības jomu
* Izstrādāt un realizēt mākslas terapijas plānu atbilstoši pacienta vai klienta problēmām un resursiem
* Izvēlēties un lietot atbilstošus saskarsmes veidus un paņēmienus darbam ar dažāda vecuma un sociālo grupu pacientiem vai klientiem, viņu tuviniekiem un citām mākslas terapijas procesā iesaistītām personām
* Izvērtēt mākslas terapijas rezultātus
* Pārrunāt un izskaidrot klientam vai pacientam un viņa piederīgajiem vai aprūpētājiem mākslas terapijas procesu, tā rezultātus un ietekmi uz veselību
* Sadarboties ar citiem speciālistiem, iekļaujoties multiprofesionālā vai interdisciplinārā komandas darbā, lai pēc iespējas efektīvāk palīdzētu klientam vai pacientam
* Informēt un izskaidrot sabiedrībai mākslas terapijas procesu, mērķus un uzdevumus, iespējas un ierobežojumus, profesionālās ētikas principus
* Ievērot profesionālos un vispārīgos ētikas principus
* Aizstāvēt pacientu vai klientu tiesības un intereses
* Dokumentēt mākslas terapijas procesu atbilstoši lietvedības normatīvo aktu prasībām
* Regulāri piedalīties supervīzijās
* Strādāt atbilstoši profesionālajai kompetencei, atpazīt savus profesionālos ierobežojumus un iespējas
* Sistemātiski iepazīties ar jaunāko profesionālo literatūru un profesionālajiem periodiskiem izdevumiem
* Lietot informācijas tehnoloģijas, tai skaitā informācijas glabāšanai, iegūšanai un izplatīšanai
* Ievērot darba aizsardzības, ugunsdrošības un higiēnas prasības
* Pārvaldīt valsts valodu
* Pārvaldīt divas svešvalodas saziņas līmenī
* Lietot profesionālo terminoloģiju valsts valodā un divās svešvalodās
* 