---
layout: post
    
title: loģistikas struktūrvienības vadītājs

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 132439

### Grupa
piektais profesionālās kvalifikācijas līmenis


### Apraksts

* 
* loģistikas struktūrvienības vadītājs pārrauga loģistikas pakalpojumu kvalitāti; nosaka loģistikas procesu politiku uzņēmumā; veic vispārēju uzraudzību pār piegādātāju darbības kvalitāti un veido sadarbības politiku ar piegādātājiem un preču un pakalpojumu pircējiem; nodrošina uzņēmuma loģistikas izmaksu līmeņa kontroli un analīzi, īsteno optimizācijas vadību; kopā ar uzņēmuma vadību, tirgvedības, iepirkumu vai pārdošanas speciālistiem veido uzņēmuma krājumu vadības stratēģiju; sadarbojas ar uzņēmuma struktūrvienībām; stratēģiskajā līmenī atbild par preču un pakalpojumu sadales kanālu un piegāžu ķēžu izveidošanu, iekļaujot noliktavu izvietojumu un transportēšanas veidu un to kombināciju izvēli, izmaksu optimizāciju; vada un administrē loģistikas struktūrvienības personālu; nodrošina un pārvalda starptautiskos jūras, gaisa, sauszemes vai multimodālus kravu pārvadājumus; pasažieru pārvadājumos nodrošina pasažieru plūsmu analīzes un izmaksu līmeņa vadību; nepieciešamības gadījumos īsteno plūsmu optimizāciju; sadarbībā ar kvalitātes vadības speciālistiem kontrolē pasažieru apmierinātības līmeni; atbilstoši pasažieru plūsmām nosaka maršrutu plānošanas metodoloģiju; nodrošina pasažieru pārvadājumu regularitāti un pietiekamību; nodrošina un pārvalda starptautiskos jūras, gaisa, sauszemes vai dzelzceļa pasažieru pārvadājumus. 
* 	Loģistikas struktūrvienības vadītājs strādā uzņēmumos, kas nodarbojas ar loģistiku, starptautiskiem un nacionāliem kravu vai pasažieru pārvadājumiem, vairumtirdzniecību, mazumtirdzniecību, ražošanu un pakalpojumu sniegšanu, kā arī valsts un pašvaldību institūcijās, kuru darbība ir saistīta ar transporta un loģistikas nozari vai paredz loģistikas pakalpojumu vadību un organizāciju. 
* 	5 

### Kompetences

* Spēja vadīt loģistikas struktūrvienību un nodrošināt darbinieku profesionālo izaugsmi
* Spēja sadarboties ar uzņēmuma struktūrvienībām
* Spēja sadarboties ar preču piegādātājiem, pircējiem un pakalpojumu sniedzējiem
* Spēja novērtēt vispārekonomiskās likumsakarības
* Spēja prognozēt ekonomisko likumsakarību dinamiku un uzņēmuma vēlamo darbību
* Spēja veikt pētījumus ar zinātnisku vērtību un inovatīviem risinājumiem materiālo vērtību, preču kustības, glabāšanas un pārvadājumu jomās
* Spēja vadīt sadales centra vai termināla darbu
* Spēja novērtēt loģistikas procesu izmaksas un pārvietošanās intensitāti
* Spēja sazināties valsts valodā un vismaz divās svešvalodās
* Spēja nodrošināt darba tiesisko attiecību normu ievērošanu.
*  Spēja nodrošināt darba aizsardzības, ugunsdrošības un vides aizsardzības normatīvo aktu prasību izpildi
* Spēja lietot informācijas tehnoloģijas savas darbības veikšanai
* Spēja sagatavot prezentācijas materiālus un prezentēt tos
* 

### Prasmes 
* Izvirzīt loģistikas uzņēmuma darbības mērķus un noteikt attīstības aktuālās problēmas Latvijas un starptautiskā mērogā
* Izstrādāt priekšlikumus par preču un pakalpojumu sadales atbalsta punktu (noliktavu) novietojumu, sadales veidu izvēli
* Izstrādāt rekomendācijas multimodālo pārvadājumu vadīšanas uzlabošanai
* Izvērtēt sadarbības nosacījumus ar partneriem, veidot un vadīt attiecīgos procesus
* Izvērtēt termināla darbības rezultātus, izstrādāt priekšlikumus tā attīstībai
* Izvērtēt uzņēmuma ekonomiskās priekšrocības, analizēt saimnieciskās darbības rādītājus, optimizēt izmaksas
* Formulēt loģistikas struktūrvienības uzdevumus uzņēmumā, spēt novērtēt citu struktūrvienību galvenos pienākumus un loģistikas struktūrvienības sadarbības virzienus ar tiem
* Pielietot informācijas tehnoloģijas loģistikas procesu vadīšanā
* Lietot normatīvos aktus, slēdzot līgumus par piegādēm vietējā un starptautiskā mērogā, ievērojot starptautiskās tirdzniecības un transportēšanas noteikumus
* Ievērot transportēšanas noteikumus ar dažādiem transporta veidiem vai to kombināciju, analizēt transportēšanas procesu starptautiskos un vietējos pārvadājumos
* Pārvaldīt vismaz divas svešvalodas saziņas līmenī
* Lietot starptautisko loģistikas terminoloģiju valsts valodā un vismaz divās svešvalodās
* Pārvaldīt valsts valodu
* Piemērot loģistikas jomas atbilstošus normatīvos aktus, profesionālās ētikas normas un rīkoties atbilstoši tām
* Ievērot darba tiesisko attiecību noteikumus
* Ievērot darba aizsardzības, ugunsdrošības un vides aizsardzības noteikumus
* Sagatavot un sniegt prezentācijas
* 