---
layout: post
    
title: inspektors (iekšlietu jomā)
    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 335513

### Grupa
ceturtais profesionālās kvalifikācijas līmenis

### Apraksts

* Valsts policijas jaunākais virsnieks plāno un veic darbu sabiedriskās kārtības un personu drošības (t. sk. speciālās) nodrošināšanas, noziedzīgu nodarījumu un citu likumpārkāpumu novēršanas un atklāšanas, personu, kuras izdarījušas likumpārkāpumus, bezvēsts pazudušu personu meklēšanas jomā; veic personu, kuras nespēj sniegt ziņas par sevi, personības noskaidrošanu, neatpazītu līķu identificēšanu; atbilstoši kompetencei veic izmeklēšanas darbības kriminālprocesos un operatīvo darbību; īsteno pasākumus ķīlnieku un objektu atbrīvošanā, terora aktu novēršanā un pārtraukšanā; īsteno kriminālizlūkošanas funkciju; nodrošina operatīvā ceļā iegūtās informācijas un kriminālizlūkošanas informācijas uzkrāšanu un apriti; izpilda uzdevumus starptautiskajā sadarbībā noziedzības apkarošanā; veic pasākumus likumpārkāpēju noskaidrošanā, aizturēšanā un saukšanā pie likumā noteiktās atbildības; dokumentē likumpārkāpumus; sniedz personām pirmo palīdzību, uzrauga un kontrolē ceļu un ūdens satiksmes drošību; sadarbojas ar tiesībaizsardzības un citām valsts un pašvaldību iestādēm.
* Valsts policijas jaunākais virsnieks Valsts policijā var tikt iecelts amatā, kas atbilst Valsts policijas jaunākā virsnieka profesijas standartam.

### Kompetences

* Spēja veikt pienākumus un operatīvi rīkoties lielas psiholoģiskās slodzes un stresa apstākļos, ko nodrošina amatam atbilstošs veselības stāvoklis, fiziskā sagatavotība un psiholoģiskā noturība.
* Spēja plānot, organizēt un veikt praktiskus uzdevumus, balstoties uz analītisku pieeju attiecīgajā profesionālajā jomā.
* Spēja loģiski spriest un adekvāti rīkoties sarežģītās situācijās, novērtēt dzīvību un veselību apdraudošas situācijas un pieņemt lēmumus.
* Spēja darbu plānot, veikt patstāvīgi, kā arī strādāt darba grupas sastāvā.
* Spēja patstāvīgi pieņemt taktiski pareizu lēmumu un uzņemties atbildību par pieņemtajiem lēmumiem un rīcību.
* Spēja taktiski pareizi novērtēt situāciju un, ja nepieciešams, operatīvi un precīzi pielietot pašaizsardzības paņēmienus un līdzekļus.
* Spēja modelēt un prognozēt situācijas attīstību paaugstināta stresa apstākļos.
* Spēja aprakstīt, formulēt un komunicēt par praktiskiem jautājumiem, piedāvāt risinājumus, veikt praktisku jautājumu problēmu analīzi.
* Spēja atlasīt informāciju un izmantot to skaidri definētu problēmu risināšanai.
* Spēja demonstrēt un argumentēt savu viedokli, izpratni.
* Spēja darbu veikt atbildīgi un kvalitatīvi.
* Spēja sazināties valsts valodā un vismaz divās svešvalodās.
* Spēja sadarboties ar juridiskām un fiziskām personām nacionālā līmenī, ārvalstu tiesībaizsardzības iestādēm un starptautiskajām organizācijām drošības un tiesiskuma jomā.
* Spēja izvērtēt vadības dotos norādījumus un rīkojumus un pildīt tos.
* Spēja precīzi un pamatoti piemērot tiesību normas.
* Spēja adekvāti un taktiski pareizi izvērtēt un rīkoties ārkārtas situācijās un konfliktsituācijās.
* Spēja pastāvīgi pilnveidot savas profesionālās prasmes, zināšanas un fizisko sagatavotību.
* Spēja rīkoties godīgi, uzņemties personīgu atbildību un ievērot profesionālo ētiku.
* Spēja savā darbībā lietot informācijas tehnoloģijas.
* Spēja ievērot darba aizsardzības un ugunsdrošības normatīvo aktu prasības.
* Spēja ievērot dienesta gaitu regulējošo normatīvo aktu prasības.
* Spēja ievērot vides aizsardzības normatīvo aktu prasības.

### Prasmes 
* Pielietot uzbrukuma atvairīšanas taktiku, šaujamieroci, speciālos līdzekļus un tehniku.
* Pieņemt taktiski pareizu lēmumu psiholoģiskās slodzes un stresa apstākļos.
* Plānot darbu, veikt to patstāvīgi, kā arī strādāt darba grupas sastāvā.
* Atbilstoši kompetencei noformēt dienesta, administratīvās lietvedības, izmeklēšanas darbību, operatīvās darbības un kriminālizlūkošanas pasākumu dokumentus.
* Nodrošināt krimināltiesisko un operatīvo starptautisko sadarbību ar ārvalstu tiesībaizsardzības iestādēm, sadarbību ar starptautiskajām organizācijām.
* Pārvaldīt valsts valodu.
* Komunicēt vismaz divās svešvalodās, izmantojot profesionālo juridisko terminoloģiju.
* Komunicēt ar kolēģiem, vadību un sabiedrību par savu izpratni, prasmēm un darbībām.
* Patstāvīgi pilnveidot savas zināšanas, profesionālās iemaņas, fizisko un profesionālo sagatavotību.
* Praksē izmantot un pielietot gūtās teorētiskās zināšanas.
* Dienestā pielietot sakaru un informācijas tehnoloģijas, lietot speciālo tehniku.
* Strādāt ar informācijas sistēmām un datubāzēm.
* Sniegt pirmo palīdzību.
* Ievērot profesionālās un vispārējās ētikas pamatprincipus.
* Ievērot darba aizsardzības, ugunsdrošības un vides aizsardzības normatīvo aktu prasības.
* Ievērot dienesta gaitu regulējošo normatīvo aktu prasības.
* Vadīt B kategorijas transportlīdzekli.