---
layout: post
    
title: pārtikas un dzērienu tehnologs

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 214510

### Grupa
piektais profesionālās kvalifikācijas līmenis


### Apraksts

* pārtikas un dzērienu tehnologs vada, plāno, organizē pārtikas produktu un dzērienu ražošanu, to kvalitātes kontroli visos ražošanas procesa posmos; izstrādā izejvielu patēriņa normas un kontrolē to izlietojumu pārtikas produktu un dzērienu ražošanā; veic jaunu pārtikas produktu un dzērienu izstrādi un to ieviešanu ražošanā; nodrošina personāla saskaņotu darbību un atbild par darba un ugunsdrošības noteikumu ievērošanu pārtikas produktu un dzērienu ražošanā; seko normatīvo aktu, standartu un citu normatīvo dokumentu ievērošanai un piemērošanai pārtikas produktu un dzērienu ražošanā; pārzina augu un dzīvnieku valsts izejvielu pārstrādi, tehnoloģiskos procesus, ražošanas procesu iekārtas un to darbību; sniedz priekšlikumus nepieciešamajiem uzlabojumiem pārtikas produktu un dzērienu ražošanā; īsteno kvalitātes vadības sistēmas ieviešanas un uzturēšanas principus uzņēmumā drošas pārtikas produktu un dzērienu ražošanai. 
* Pārtikas un dzērienu tehnologs strādā pārtikas ražošanas uzņēmumos, pārtikas kontroles/uzraudzības dienestos, valsts pārvaldē, zinātniskajās institūcijās, profesionālās izglītības iestādēs. 

### Kompetences

* Spēja vadīt un apmācīt personālu, precīzi definēt darba uzdevumus un kontrolēt to izpildi
* Spēja strādāt kolektīvā, risināt konfliktsituācijas un motivēt darbiniekus darbam
* Spēja attīstīt, vadīt un uzraudzīt pārtikas produktu un dzērienu ražošanu
* Spēja analizēt, vērtēt un optimizēt tehnoloģiskos procesus un pārzināt tehnoloģisko iekārtu darbību pārtikas un dzērienu ražotnēs
* Spēja projektēt pārtikas produktu ražošanu (tehnoloģiskās līnijas, iekārtu izvietojumu), izstrādāt un ieviest jaunus produktus
* Spēja pamatot progresīvo tehnoloģiju ieviešanu pārtikas un dzērienu ražotnēs
* Spēja orientēties un pārzināt pārtikas apriti reglamentējošos normatīvos aktus
* Spēja kontrolēt pārtikas produktu kvalitātes atbilstību normatīvi tehniskajai dokumentācijai
* Spēja pārzināt kvalitātes vadības sistēmas, ieviest tās ražošanā un nodrošināt to efektīvu darbību, atbilstošu uzraudzību un kontroli
* Spēja organizēt un vadīt pārtikas produktu un dzērienu vērtēšanu
* Spēja analizēt ražošanas procesā radušos zudumus, risināt to optimizācijas jautājumus, izstrādāt izejvielu patēriņa normas pārtikas produktu ražošanā, kontrolēt to izlietojumu
* Spēja sastādīt pārtikas ražošanas uzņēmuma struktūrvienības budžetu un sekot tā izpildei
* Spēja analizēt ražošanas datus un līdzdarboties uzņēmuma ražošanas programmas plānošanā
* Spēja ievērot darba aizsardzības, ugunsdrošības un vides aizsardzības normatīvo aktu prasības un nodrošināt to izpildi
* Spēja veikt risku novērtēšanu un izstrādāt pasākumus pārtikas ražošanas procesa ilgtspējai
* Spēja sazināties valsts valodā un divās svešvalodās saziņas līmenī
* Spēja lietot mūsdienu informācijas tehnoloģijas savā profesionālajā darbībā
* Spēja ievērot darba tiesisko attiecību normas
* Spēja ievērot profesionālās un vispārējās ētikas pamatprincipus

### Prasmes 
* Plānot un organizēt veicamo darbu, prioritāšu un darba uzdevumu noteikšanu, veikt to izpildes kontroli
* Sekot pārtikas produktu ražošanas tehnoloģisko procesu norisei un saskaņošanai visos tehnoloģiskā procesa posmos, pārzināt un koriģēt tehnoloģiskos režīmus
* Sekot un kontrolēt izejvielu, pusfabrikātu, starpproduktu, gatavo produktu un blakusproduktu/atkritumproduktu uzskaiti
* Sastādīt pakļautībā esošās uzņēmuma struktūrvienības budžetu un sekot tā izpildei
* Veicināt darba produktivitāti un efektivitāti saskaņā ar uzņēmuma stratēģiju un apstiprinātajiem darba efektivitātes rādītājiem
* Apkopot un izvērtēt jaunāko informāciju par pārtikas produktiem, tehnoloģijām un iekārtām, iepakošanas materiāliem, ražošanas tehnoloģiskajiem līdzekļiem, pārtikas piedevām
* Pārzināt pārtikas produktu un dzērienu ražošanas tehnoloģisko iekārtu darbību un uzbūvi, veikt iekārtu darbības optimizācijas aprēķinus
* Piedalīties un vadīt jaunu pārtikas produktu izstrādes procesus
* Izstrādāt normatīvos dokumentus (uzņēmuma kvalitātes vadības sistēmai atbilstošu rokasgrāmatu, tehnoloģiskās instrukcijas un procedūras, tehniskos noteikumus, receptūras, tehnoloģiskās normas, izejvielu kalkulācijas atbilstoši uzņēmuma darbības specifikai) pārtikas ražošanas jomā
* Izstrādāt tehnoloģiskās shēmas, iekārtu izvietojuma skices un rasējumus
* Pārzināt pārtikas marķēšanu, sagatavot pārtikas preču marķējumā atspoguļojamo nepieciešamo informāciju
* Piedalīties uzņēmuma kvalitātes vadības sistēmas izstrādē, ieviešanā un uzraudzībā
* Izstrādāt higiēnas prasības pārtikas produktu un dzērienu ražošanas procesam
* Analizēt pārtikas produktu un dzērienu ražošanas neatbilstību cēloņus un veikt korektīvās darbības to novēršanai un izstrādāt preventīvos pasākumus potenciālo neatbilstību novēršanai
* Veicināt tehnoloģisko procesu vadības un kontroles modernizēšanu
* Piedalīties personāla atlasē un līdzdarboties personāla apmācībā
* Vērtēt darbinieku atbilstību noteiktu darbu veikšanai
* Sekmēt vides un darba aizsardzības noteikumu ieviešanu un ievērošanu, izprotot pārtikas ražošanas ietekmi uz vidi
* Pārzināt normatīvos aktus pārtikas aprites jomā un darboties atbilstoši tiem
* Novērtēt un analizēt ražošanas tehnoloģiskos un ekonomiskos faktorus, piedalīties uzņēmuma ražošanas programmas plānošanā.
* Profesionāli sistematizēt ražošanas informāciju, sagatavot tehnoloģiskos pārskatus
* Apkopot un analizēt informāciju stratēģisku un operatīvu lēmumu pieņemšanai
* Vadīt un strādāt kolektīvā, veidojot labas darba attiecības
* Argumentēt savu viedokli, pārliecināt citus un risināt konfliktsituācijas
* Ievērot profesionālos un vispārīgos ētikas pamatprincipus un darba tiesisko attiecību normas
* Ievērot darba aizsardzības, ugunsdrošības un higiēnas normatīvo aktu prasības un nodrošināt to izpildi
* Pārvaldīt valsts valodu
* Pārvaldīt divas svešvalodas saziņas līmenī
* Lietot profesionālo terminoloģiju valsts valodā un divās svešvalodās
* Lietot informācijas tehnoloģijas savā profesionālajā darbībā
* Pilnveidot profesionālo kvalifikāciju pārtikas un dzērienu tehnoloģijās un iekārtās
* Izprast savstarpēji saistīto darbu procesus, patstāvīgi pieņemt savam kompetences līmenim atbilstošus lēmumus un uzņemties par tiem atbildību