---
layout: post
    
title: leitnants
    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 011009

### Grupa
piektais profesionālās kvalifikācijas līmenis

### Apraksts

* leitnants ir Nacionālo bruņoto spēku (turpmāk – NBS) profesionālā dienesta karavīrs vai zemessargs, kas vada, plāno un nodrošina padotās apakšvienības uzdevumu izpildi miera laikā un valsts apdraudējuma gadījumā; vada personālu (līdz pat 40 karavīriem un civilajiem darbiniekiem); nodrošina apakšvienības tehnikas, tehnisko līdzekļu un ekipējuma uzturēšanu un lietošanu uzdevuma izpildē, ievērojot NBS darbību regulējošo normatīvo aktu prasības.
* Leitnanti pilda dienesta pienākumus leitnantu amatos regulāro spēku vienībās vai Zemessardzē.
* Pēc Militārā dienesta likumā noteikto nosacījumu izpildes leitnants iegūst tiesības tikt paaugstinātam par virsleitnantu.

### Kompetences

* Spēja komandēt vadu.
* Spēja pieņemt lēmumus, risināt problēmas un vadīt padotās apakšvienības personālu dažādos un pastāvīgi mainīgos vai neskaidros apstākļos miera laikā un valsts apdraudējuma gadījumā, tai skaitā ekstrēmās un bīstamās vidēs.
* Spēja iegūt, analizēt un lietot dienesta pienākumu izpildei nepieciešamo informāciju.
* Spēja formulēt un analītiski aprakstīt informāciju, problēmas un risinājumus, tos izskaidrot un argumentēti diskutēt par tiem.
* Spēja nodrošināt un uzturēt padotās apakšvienības profesionalitāti un kaujas gatavību.
* Spēja īstenot padotā personāla apmācību un audzināšanas darbu un nodrošināt disciplīnu un labu psiholoģisko mikroklimatu apakšvienībā.
* Spēja plānot, lietot un uzturēt savā vai pakļautās apakšvienības atbildībā esošo kaujas tehniku (tai skaitā sauszemes transporta līdzekļus, kuģus, gaisa kuģus), tehniskos līdzekļus un ekipējumu atbilstoši attiecīgā NBS veida specifikai.
* Spēja izprast un orientēties pasaules un valsts politiskajos, ekonomiskajos procesos un militāro konfliktu procesos.
* Spēja orientēties Ziemeļatlantijas Līguma organizācijas (NATO – North Atlantic Treaty Organization) un nacionālās militārās un civilās jomas normatīvajos aktos tiešo dienesta pienākumu izpildes kontekstā un lietot šīs zināšanas ikdienas dienesta situācijās.
* Spēja izprast NBS un pārstāvētās specialitātes lomu un vietu valsts aizsardzībā, sabiedrībā, pasaules kontekstā, nodrošinot sadarbību ar valsts, ārvalstu un pašvaldību institūcijām, juridiskām un fiziskām personām valsts aizsardzības jomā atbilstoši savai kompetencei.
* Spēja izprast ar valsts drošību un aizsardzību saistītos jautājumus un izprast pārstāvētā NBS veida apakšvienības vietu un lomu kopējā NBS uzdevumu kontekstā.
* Spēja organizēt padotā personāla darbu ar informācijas sistēmām, ievērojot datu aizsardzību.
* Spēja nodrošināt vides aizsardzības un personāla drošības pasākumus dienesta pienākumu un uzdevumu izpildes laikā, ievērojot militārās vides specifiku un, ja nepieciešams, sadarbojoties ar kompetentajām institūcijām.
* Spēja patstāvīgi uzturēt ieņemamajam amatam atbilstošu fizisko un psiholoģisko sagatavotību, kā arī rūpēties par savu veselību.
* Spēja pildīt dienesta pienākumus valsts valodā un vismaz vienā no NATO oficiālajām valodām.
* Spēja novērtēt un atbilstoši rīkoties dzīvībai bīstamās situācijās, sniegt pirmo palīdzību nelaimes gadījumā.

### Prasmes 
* Vadīt padoto personālu (līdz pat 40 karavīriem un civilajiem darbiniekiem) miera laikā un valsts apdraudējuma gadījumā dažādās ekstremālās un bīstamās vidēs, nodrošinot personāla gatavību ikdienas un kaujas uzdevumu izpildei.
* Analizēt saņemtos uzdevumus un pavēles, plānot, organizēt un vadīt to izpildi atbilstoši uzdevumam, situācijai un standarta procedūrām.
* Pieņemt un formulēt savu lēmumu, kā arī kontrolēt tā izpildi.
* Identificēt nozīmīgākos no vienlaikus veicamajiem dienesta uzdevumiem un organizēt to izpildi prioritātes secībā.
* Izrādīt iniciatīvu un uzņemties atbildību par pieņemtajiem lēmumiem un rīcību.
* Plānot un nodrošināt apakšvienības karavīru militārās apmācības, vadīt to realizāciju, kā arī personīgi piedalīties padotā personāla apmācībā.
* Plānot un vadīt pasākumus militārās disciplīnas nostiprināšanai, karavīru apmācībai un komandas veidošanai.
* Orientēties ar valsts drošību un aizsardzību saistītajos starptautiskajos, valsts un valsts aizsardzības jomas iekšējos normatīvajos aktos un piemērot tos atbilstoši situācijai.
* Zināt un rīkoties ar noteiktajā vidē (jūra/gaiss/sauszeme) izmantojamo militāro tehniku un iekārtām.
* Pārzināt specifiskās militārās tehnikas, mehānismu un iekārtu uzbūves un darbības principus, kā arī apkopes prasības un standartus atbilstoši specialitātei.
* Analizēt un izmantot vides mērījumu (meteoroloģiskos, sinoptiskos u.c.) statistiskos datus atbilstoši dienesta vides specifikai un uzdevumam.
* Pārzināt un izmantot militārās darbības vides (jūra/gaiss/sauszeme) standarta operāciju procedūras.
* Pārzināt un vadīt specifiskās militārās operācijas atbilstoši pakļautās apakšvienības līmenim un vietai kopējā militārā uzdevuma plānā.
* Pārzināt dienesta vides specifiku noteiktajā jomā (jūra/gaiss/sauszeme) un ar to saistītos reglamentējošos normatīvos aktus.
* Pārzināt protokola un lietišķās saskarsmes prasības.
* Analītiski lietot dienesta pienākumu izpildei pieejamo informāciju.
* Pildīt uzdevumus gan individuāli, gan komandā, vadīt grupas darbu, uzņemoties līdera funkcijas.
* Strādāt psiholoģiski sarežģītās situācijās un risināt problēmas.
* Izprast un lietot psiholoģijas un pedagoģijas principus un metodes darbā ar personālu.
* Pārzināt un izmantot datu iegūšanas, apstrādes un sistematizēšanas tehnoloģijas, lietot biroja tehniku.
* Sagatavot un sniegt prezentācijas.
* Organizēt sadarbību ar valsts un pašvaldību institūcijām, nevalstiskajām organizācijām un plašsaziņas līdzekļiem, ievērojot saskarsmes lietišķo etiķeti.
* Patstāvīgi apgūt jaunas zināšanas un prasmes.
* Lietot profesionālo terminoloģiju valsts valodā un vismaz vienā no NATO oficiālajām valodām.
* Pārvaldīt valsts valodu.
* Pārvaldīt vismaz vienu no NATO oficiālajām valodām.
* Mutiski un rakstiski sazināties un noformēt dokumentus atbilstoši valodas un dokumentu pārvaldības prasībām.
* Ievērot profesionālās un vispārējās ētikas pamatprincipus un rīkoties atbilstoši tiem.
* Veikt pirmās palīdzības pasākumus nelaimes gadījumos.
* Ievērot vides aizsardzības normatīvo aktu prasības dienesta pienākumu un uzdevumu izpildes laikā.