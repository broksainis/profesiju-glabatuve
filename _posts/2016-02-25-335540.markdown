---
layout: post
    
title: valsts policijas jaunākais inspektors
    
tags: otrais_profesionālās_kvalifikācijas_līmenis
    
categories: otrais_profesionālās_kvalifikācijas_līmenis
    
date: 2016-02-25
    
---
# 335540

### Grupa
otrais profesionālās kvalifikācijas līmenis

### Apraksts

* Valsts policijas jaunākais inspektors veic darbu sabiedriskās kārtības un personu drošības nodrošināšanā, likumpārkāpumu prevencijā, kā arī bezvēsts pazudušu un personu, kuras izdarījušas likumpārkāpumus, meklēšanā; veic aizturēto, apcietināto un notiesāto konvojēšanu un apsardzi; veic pasākumus likumpārkāpēju aizturēšanā; dokumentē likumpārkāpumus; sniedz personām pirmo palīdzību; uzrauga un kontrolē ceļu un ūdens satiksmes drošību; apsargā personas un objektus.
* Valsts policijas jaunākais inspektors pilda dienesta pienākumus Valsts policijas struktūrvienībās.

### Kompetences

* Spēja uzturēt drošību un kārtību sabiedriskās vietās, t. sk. ārkārtas situācijās, stihisku nelaimju un masu nekārtību laikā, rīkojoties lielas psiholoģiskās slodzes un stresa apstākļos.
* Spēja novērst un atklāt noziedzīgus nodarījumus un citus likumpārkāpumus, taktiski novērtējot situāciju un, ja nepieciešams, operatīvi un precīzi pielietojot pašaizsardzības paņēmienus un līdzekļus.
* Spēja aizturēt likumpārkāpējus.
* Spēja apsargāt aizturētās, apcietinātās un notiesātās personas īslaicīgās aizturēšanas vietās, ilgstoši atrodoties slēgtā vidē un komunicējot ar psihiski nestabilām, agresīvi, depresīvi, negatīvi noskaņotām personām.
* Spēja atrast meklēšanā izsludinātas personas un priekšmetus.
* Spēja konvojēt un apsargāt aizturētās, apcietinātās un notiesātās personas, t. sk. uz mūžu notiesātās personas.
* Spēja pārmeklēt aizturētās, apcietinātās, notiesātās personas, izņemt neatļautus priekšmetus un novērst veselībai un dzīvībai apdraudošas situācijas.
* Spēja strādāt komandā un uzklausīt objektīvu kritiku.
* Spēja orientēties normatīvajos aktos iekšlietu jomā un pielietot tos atbilstoši konkrētajai situācijai.
* Spēja atbilstoši nepieciešamības novērtējumam sniegt pirmo palīdzību, kā arī sniegt palīdzību personām, kuras cietušas likumpārkāpumu rezultātā, nelaimes gadījumos vai atrodas bezpalīdzības stāvoklī.
* Spēja kontrolēt ceļu un ūdens satiksmi.
* Spēja sazināties valsts valodā un vismaz vienā svešvalodā.
* Spēja rīkoties godīgi, uzņemties personīgu atbildību par savu rīcību, darba rezultātiem, racionālu darba laika un resursu izmantošanu un ievērot profesionālās un vispārējās ētikas pamatprincipus.
* Spēja pastāvīgi pilnveidot savas profesionālās prasmes, zināšanas un fizisko sagatavotību atbilstoši darba devēja norādījumiem.
* Spēja apsargāt objektus un personas, nodrošinot sabiedrisko kārtību to tuvumā un caurlaižu režīma objektos.
* Spēja lietot informācijas tehnoloģijas savas darbības veikšanai.
* Spēja ievērot darba aizsardzības un ugunsdrošības normatīvo aktu prasības.
* Spēja ievērot dienesta gaitu regulējošo normatīvo aktu prasības.
* Spēja ievērot vides aizsardzības normatīvo aktu prasības.

### Prasmes 
* Patrulēt sabiedriskās vietās, nodrošinot kārtību un drošību.
* Pieņemt taktiski atbilstošu lēmumu psiholoģiskās slodzes un stresa apstākļos.
* Rīkoties un izvēlēties atbilstošu taktiku konfliktsituācijās.
* Nepieļaut likumpārkāpumus, ar savu klātbūtni demonstrējot tiesību normu ievērošanas kontroli.
* Identificēt, apskatīt un izņemt nozieguma pēdas un citus lietiskos pierādījumus.
* Komunicēt un iegūt nepieciešamo informāciju bezvēsts pazudušu personu un to personu meklēšanā, kuras izdarījušas likumpārkāpumus.
* Meklēt bezvēsts pazudušas un likumpārkāpumus izdarījušas personas, līķus, narkotiskās vielas un sprāgstvielas, t. sk. izmantojot dienesta suņus.
* Konvojēt un apsargāt aizturētās, apcietinātās un notiesātās personas.
* Pielietot fizisku spēku, speciālos cīņas paņēmienus.
* Pielietot speciālos līdzekļus (ķīmiskās vielas, priekšmetus vai mehānismus).
* Atvairīt uzbrukumus, pielietojot aizsardzības taktiskos paņēmienus.
* Izmantot un pielietot šaujamieroci, lai dotu trauksmes signālu, izsauktu palīdzību vai veiktu mērķtiecīgu šāvienu.
* Pārmeklēt aizturētās, apcietinātās un notiesātās personas un izņemt veselību un dzīvību apdraudošus priekšmetus.
* Komunicēt ar psihiski nestabilām personām, agresīvi, depresīvi, negatīvi noskaņotām personām.
* Atrast piemērojamo tiesību normu, piemērot (t. sk. iztulkojot) un noformēt dienesta un administratīvās lietvedības dokumentus.
* Kontrolēt ceļu un ūdens satiksmi.
* Regulēt transportlīdzekļu un gājēju kustību, t. sk. izmantojot roku žestus un svilpes signālus.
* Pārvaldīt valsts valodu.
* Pārvaldīt vismaz vienu svešvalodu profesionālās saziņas līmenī.
* Patstāvīgi pilnveidot savas zināšanas, profesionālās iemaņas, fizisko un profesionālo sagatavotību.
* Sniegt pirmo palīdzību.
* Ievērot dienesta attiecības un subordināciju.
* Vadīt B kategorijas transportlīdzekli.
* Adekvāti reaģēt paaugstināta stresa un bīstamības apstākļos.
* Strādāt ar informācijas sistēmām un datubāzēm.
* Apsargāt valsts objektus un diplomātiskās pārstāvniecības.
* Pārbaudīt caurlaides, kontrolējot apsargājamos objektos ienākošās personas.
* Novērtēt dzīvību un veselību apdraudošas situācijas un atbilstoši rīkoties.
* Lietot profesionālo terminoloģiju valsts valodā un vienā svešvalodā.
* Ievērot darba aizsardzības, ugunsdrošības un elektrodrošības normatīvo aktu prasības.
* Ievērot vides aizsardzības normatīvo aktu prasības.
* Ievērot profesionālās un vispārējās ētikas pamatprincipus.