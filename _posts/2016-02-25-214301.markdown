---
layout: post
    
title: vides inženieris

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 214301

### Grupa
piektais profesionālās kvalifikācijas līmenis


### Apraksts

* vides inženieris organizē un izpilda vidi aizsargājošu, videi draudzīgu un dabas resursus taupošu tehnoloģiju un būvju projektēšanas, iekārtu konstruēšanas, montāžas un to darbības nodrošināšanas, vides monitoringa un kontroles uzdevumus; darbojas un uzrauga procesus saistībā ar ķīmisko vielu un maisījumu izmantošanu un apsaimniekošanu; piedalās tehnoloģisko procesu inženiertehniskā pilnveidošanā saskaņā ar vides normatīvo aktu un vides standartu prasībām; izstrādā inovatīvas vides aizsardzības metodes; iegūst un analizē informāciju un sagatavo priekšlikumus stratēģisko mērķu definēšanai ražošanā vai pārvaldībā vides kvalitātes saglabāšanas, dabas resursu racionālas un pilnvērtīgas izmantošanas un ilgtspējīgas attīstības jomā; piedalās politikas plānošanas dokumentu, projektu, atzinumu vai citu vides aizsardzības jomas dokumentu sagatavošanā, vadībā, uzraudzībā; vada zemāka līmeņa speciālistus; veic pedagoģisko un zinātnisko darbību vides inženiertehniskās aizsardzības jomā. 
* Vides inženieris strādā valsts, pašvaldības vai starptautiskajās institūcijās, pētniecības un izglītības iestādēs, citos uzņēmumos vai kā pašnodarbināta persona vai individuālais komersants. 


### Kompetences

* Spēja analizēt un novērtēt informāciju par vides kvalitāti, tās izmaiņām un ilgtspēju
* Spēja plānot un organizēt inženiertehniskos pasākumus vides aizsardzības jomā
* Spēja izvēlēties un pamatot nepieciešamo inženiertehnisko metožu izmantošanu vides aizsardzībā
* Spēja izvērtēt vides aizsardzības inženiertehnisko pasākumu apjomu, to ekonomisko efektivitāti, izvēlēties un pamatot optimālo variantu
* Spēja izstrādāt vides inženiertehniskās aizsardzības un vides tehnoloģiju projektus, kontrolēt un vadīt to īstenošanas gaitu, rezultātus un kvalitāti, organizēt vides aizsardzības objektu pārbaudes
* Spēja veikt vides projektu tehniskos aprēķinus (parametrus, režīmus un darbības efektivitātes rādītājus), izvēlēties nepieciešamo aparatūru, tehnoloģiskās iekārtas, papildaprīkojumu, kā arī sniegt netehniskus risinājumus
* Spēja izstrādāt un īstenot ūdenssaimniecības inženiertehniskos pasākumus pilsētvidē un lauku vidē
* Spēja nodrošināt vides tehnoloģisko iekārtu ekspluatāciju, kontrolēt, optimizēt un regulēt to darbības procesu
* Spēja izstrādāt un pilnveidot dabas materiālo un enerģētisko resursu ieguves un videi draudzīgas pārstrādes tehnoloģijas
* Spēja izvērtēt ražošanas procesā izmantojamo un ražošanas procesā radušos ķīmisko vielu, produktu un materiālu iespējamo risku dabai un cilvēkam
* Spēja izstrādāt rekomendācijas tehnoloģisko režīmu optimizācijai un vidi ietekmējošo parametru minimizācijai, piesārņojumu novēršanai un to izplatīšanās norobežošanai
* Spēja izstrādāt un īstenot degradēto teritoriju atjaunošanas pasākumu plānus (apzināt piesārņotās un potenciāli piesārņotās teritorijas, izvērtēt teritorijas atjaunošanas metodes, veikt rekultivācijas inženiertehniskos aprēķinus)
* Spēja izstrādāt un īstenot atkritumu apsaimniekošanas inženiertehniskos pasākumus (izanalizēt un novērtēt atkritumu daudzumu, sastāvu, struktūru, parametrus, īpašības, to izmaiņas, noteikt atkritumu savākšanas un tālākās apstrādes alternatīvas)
* Spēja veikt ūdens, gaisa un augsnes piesārņojuma uzskaiti un novērtēt piesārņotības pakāpes kvalitatīvos un kvantitatīvos parametrus, izvēlēties un pamatot ūdens sagatavošanas, notekūdeņu, gaisa, augsnes attīrīšanas metodes, tehniku un tehnoloģiju
* Spēja plānot darba grupas (kolektīva) uzdevumus un organizēt to izpildi
* Spēja kontrolēt un optimizēt vides aizsardzības tehnoloģiju darbības procesu, izvērtēt radušos traucējumus un dot rekomendācijas to novēršanai, apkopot un dot rekomendācijas darba pilnveidošanai un kvalitātes uzlabošanai
* Spēja veikt pētījumus vides inženiertehniskās aizsardzības jomā
* Spēja pastāvīgi pilnveidot iemaņas darbā ar jaunākajām informācijas tehnoloģijām
* Spēja veikt riska novērtēšanu un notikumu analīzi, adekvāti rīkoties problēmsituācijās un savlaicīgi pieņemt nepieciešamos lēmumus
* Spēja sazināties valsts valodā un vismaz divās svešvalodās.
* Spēja ievērot darba tiesisko attiecību normas
* Spēja ievērot un nodrošināt darba aizsardzības, ugunsdrošības un vides aizsardzības normatīvo aktu prasību izpildi

### Prasmes 
* Izmantot ilgtspējīgās attīstības koncepcijas principus vides inženiertehnisko pasākumu analīzē un pilnveidošanā
* Novērtēt stāvokli vides kvalitātes un piesārņojuma jomā, kontrolēt tā izmaiņas
* Darboties ar vides kvalitāti raksturojošo indikatoru datubāzēm
* Veikt vides kvalitātes izmaiņu matemātisko analīzi un prognozi
* Veikt vides degradācijas un vides atjaunošanas procesu ekonomisko novērtējumu
* Piemērot nacionālos un Eiropas Savienības likumdošanas normatīvos aktus vides un darba aizsardzības jomā, konkrēto procesu un situāciju izvērtēšanā
* Izmantot starptautiskos vides standartus ISO  un Eiropas Savienības Vides pārvaldības un audita sistēmu EMAS _(Eco-Management and Audit Scheme)_ vides pārvaldības sistēmas vadībai uzņēmumā, plānot un veikt vides aizsardzības pasākumus uzņēmumos
* Piedalīties ar vides aizsardzību saistīto projektu izstrādē un īstenošanā
* Lietot informācijas tehnoloģijas un datorprogrammas vides procesu analīzē
* Veikt ekoloģiskā riska analīzi, novērtēt vides avāriju bīstamības pakāpi un sniegt attiecīgās rekomendācijas to novēršanai un seku likvidācijai
* Noteikt vides piesārņojumu avotus un novērtēt to bīstamības pakāpi, izstrādāt vides aizsardzības pasākumu plānus
* Veikt vides aizsardzības būvju un iekārtu, tehnoloģiju, vides kontroles un monitoringa sistēmu inženiertehniskos un ekonomiskos aprēķinus, pamatot optimālos variantus
* Izstrādāt, projektēt un ieviest ekoloģiski drošas, vidi saudzējošas tehnoloģijas, būves, tehniku, agregātus
* Projektēt atkritumu apsaimniekošanas, t.skreģenerācijas, tehnoloģijas
* Prast strādāt komandā (grupā) un vadīt padotos darbiniekus, plānot izpildāmos darbus un noteikt to prioritāti
* Veikt darbu patstāvīgi
* Lietot informācijas meklēšanas un atlases līdzekļus
* Sistemātiski paaugstināt savu kvalifikāciju, pilnveidot zināšanas un prasmes, t.skpar vides projektu izstrādi, ieviešanu, projektu ciklu, vides projektu īstenošanai pieejamo finansējumu, šo procesu normatīvo aktu kopumu, ietekmes uz vidi novērtēšanas procedūru
* Sagatavot prezentācijas materiālus sabiedrībai, organizēt un vadīt seminārus un citus pasākumus
* Pārliecināt citus un argumentēti izteikt savu viedokli
* Noformēt lietišķo dokumentāciju
* Ievērot profesionālās ētikas un morāles principus
* Ievērot darba aizsardzības normatīvo aktu prasības
* Pārvaldīt valsts valodu
* Pārvaldīt vismaz divas svešvalodas saziņas un profesionālās terminoloģijas līmenī
* Ievērot darba tiesisko attiecību normas