---
layout: post
    
title: loģistikas darbinieks

    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 333916

### Grupa
trešais profesionālās kvalifikācijas līmenis


### Apraksts

*  loģistikas darbinieks patstāvīgi nodrošina kravas (preču) plūsmas transportēšanas fizisku izpildi, kas ietver plānošanu, organizēšanu un kontroli, lai nodrošinātu laicīgu un efektīvu kravas (preču) piegādes procesu.     Loģistikas darbinieks ir nodarbināts transporta, loģistikas, ražošanas vai tirdzniecības uzņēmumos.

### Kompetences

* Spēja izprast transportēšanas procesu, tā plānošanas nosacījumus un datus
* Spēja apzināt un izvērtēt transportēšanas procesa datus un izvēlēties optimālo transportēšanas veidu, laiku un transportlīdzekli
* Spēja sagatavot transportēšanas plānu un grafiku, nodot sagatavoto informāciju pārvadātājam
* Spēja izprast un piemērot loģistikas nozarei saistošos normatīvos aktus (t.skstarptautiskos līgumus) un noteikumus praktiskajā darbībā
* Spēja apzināt kravu, izvērtēt un noteikt nepieciešamos kravas pavaddokumentus un noformēt tos
* Spēja uzklausīt, saņemt darba uzdevumu, lietišķi un loģiski formulēt domu un dot norādījumus kravas nosūtītājam, pārvadātājam un kravas saņēmējam
* Spēja īstenot lietišķo komunikāciju ar atļauju piešķiršanas, licencēšanas un sertificēšanas institūcijām, sniegt nepieciešamo informāciju
* Spēja strādāt ar dažādiem kravas transportēšanas dokumentu veidiem, veikt to uzkrāšanu un sistematizēšanu
* Spēja lietot biroja tehniku, specifiskās loģistikas datorprogrammas un aprēķinu veikšanai paredzētās datorprogrammas darba uzdevumu veikšanā, kā arī rēķinu, citu dokumentu, atskaišu un pārskatu sagatavošanā
* Spēja sagatavot un sniegt nepieciešamo informāciju un risināt kravu apdrošināšanas jautājumus
* Spēja veikt kravas transportēšanas plāna un grafika īstenošanas procesa kontroles pasākumus (iekraušanu, pārvadājuma norisi, piegādi utt.)
* Spēja izvērtēt transportēšanas procesa norises datus, izdarīt secinājumus
* Spēja strādāt patstāvīgi, noteikt darba uzdevumu izpildei nepieciešamās darbības prioritārā secībā un atbilstoši rīkoties, noteikt un ievērot laika normas un termiņus
* Spēja izprast un pareizi piemērot Latvijas Republikas nodokļu sistēmu
* Spēja uzkrāt, sistematizēt un apkopot informāciju un dokumentus, sagatavot un iesniegt nepieciešamo informāciju un dokumentus to iegrāmatošanai
* Spēja noformēt dokumentus atbilstoši darba uzdevumiem un dokumentu izstrādāšanas un noformēšanas prasībām
* Spēja risināt nestandarta situācijas un veikt darba uzdevumus paaugstināta stresa situācijās
* Spēja komunicēt rakstveidā un mutvārdos valsts valodā un divās svešvalodās, t.skizmantojot mūsdienu informācijas tehnoloģijas un lietojot profesionālo terminoloģiju
* Spēja noteikt darba vietas un darba aprīkojuma atbilstību darba aizsardzības, elektrodrošības un ugunsdrošības normatīvo aktu prasībām un, ja nepieciešams, atbilstoši rīkoties
* Spēja darba procesā izvēlēties un lietot pareizus, ergonomiskus un veselībai drošus darba paņēmienus un sniegt pirmo palīdzību
* Spēja izprast un ievērot vides aizsardzības normatīvo aktu prasības un veikt darba pienākumus, nekaitējot videi
* Spēja ievērot profesionālās un vispārējās ētikas un profesionālās saskarsmes pamatprincipus
* Spēja ievērot darba tiesisko attiecību normas
* Spēja pašizglītoties un pilnveidot profesionālās kompetences
* Spēja strādāt individuāli un komandā, atbildēt par sava darba rezultātu

### Prasmes 
* Piemērot transportēšanu regulējošos normatīvos aktus un dokumentus, t.skpar dažādiem kravu veidiem (bīstamajām kravām, pārtikas kravām, likvīdām kravām, beramkravām un dzīvnieku kravām) un temperatūras kontroles normām
* Plānot kravas (preču) plūsmu
* Lietišķi rīkoties problēmsituācijās
* Ievērot dokumentu izstrādāšanas un noformēšanas noteikumus
* Sadarboties, uzklausīt norādījumus, kā arī formulēt domu un dot norādījumus
* Izmantot zināšanas par noteiktās iekraušanas un izkraušanas tehnikas lietošanu
* Piemērot zināšanas par nodokļu politiku savā profesionālajā darbībā
* Lietot ģeogrāfiskās kartes
* Izmantot aprēķinu veikšanai paredzētās datorprogrammu funkcijas, lietot rēķināšanas, grafiku veidošanas, filtru izmantošanas, vienību atlases un citas funkcijas atskaišu sagatavošanai
* Lasīt un saprast darba procesam nepieciešamo tehnisko dokumentāciju
* Aprēķināt kravas izmērus un piemērot atbilstošu transportu.
*  Strādāt ar nomenklatūru – harmonizēto preču sistēmu
* Strādāt ar specifiskām loģistikas datorprogrammām
* Lietot biroja tehniku un komunikācijas līdzekļus
* Pārvaldīt valsts valodu
* Pārvaldīt divas svešvalodas (angļu un krievu valodu) rakstveidā un mutvārdos profesionālās saziņas līmenī
* Lietot profesionālo terminoloģiju valsts valodā un divās svešvalodās (angļu un krievu valodā)
* Īstenot rakstveida un mutvārdu lietišķo komunikāciju
* Strādāt patstāvīgi, izvērtēt prioritātes un uzņemties atbildību par sava darba rezultātu
* Analizēt transportēšanas procesa datus
* Pielāgot pārvadāšanas iepakojumus
* Lietot grāmatvedības uzskaites vispārīgās metodes
* Sagatavot nepieciešamo informāciju apdrošināšanas gadījumā
* Plānot darba uzdevumus, to secību un izpildes termiņus veicamo darba pienākumu ietvaros
* Izvērtēt riskus transportēšanas procesā
* Veikt kravas parametru fiziskus mērījumus
* Ievērot darba aizsardzības normatīvo aktu prasības
* Lietot pareizus, ergonomiskus un veselībai drošus darba paņēmienus
* Ievērot elektrodrošības un ugunsdrošības noteikumus
* Sniegt pirmo palīdzību
* Pilnveidot savas profesionālās prasmes, iegūt un izvērtēt jaunu profesionālo informāciju
* Veikt darbu noteiktajā laikā un termiņā
* Ievērot vides aizsardzības normatīvo aktu prasības
* Ievērot profesionālās un vispārējās ētikas pamatprincipus.
*  Ievērot darba tiesisko attiecību normas