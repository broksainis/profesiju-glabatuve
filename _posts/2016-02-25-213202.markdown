---
layout: post
    
title: agronoms

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 213202

### Grupa
piektais profesionālās kvalifikācijas līmenis


### Apraksts

* agronoms ir speciālists, kas plāno un vada laukkopības vai dārzkopības produkcijas ražošanas procesus; veido sējumu vai stādījumu struktūru un sistēmu atbilstoši augsnes un agroklimatiskajiem apstākļiem; izvēlas tirgus prasībām un uzņēmuma darbības nodrošināšanai atbilstošas kultūraugu sugas un šķirnes; vada kultūraugu sēšanas, stādīšanas, sējumu un stādījumu kopšanas darbus, nodrošina barības elementu un pesticīdu atbilstošu lietošanu; rūpējas par augsnes auglības uzturēšanu; vada ražas novākšanu, produkcijas pirmapstrādi, tās atbilstošu uzglabāšanu un realizāciju, kā arī novērtē ražas kvalitāti; veic produkcijas materiālu un darba patēriņa uzskaiti; agronoma kompetences ietvaros konsultē citus lauksaimniecībā strādājošos; veic pētniecisko darbu laukkopības un dārzkopības nozarēs; nodrošina vides aizsardzību, ugunsdrošības un darba aizsardzības prasību ievērošanu. 
* Agronoms strādā lauksaimniecības uzņēmumā vai ar lauksaimniecību saistītās valsts pārvaldes, izglītības, konsultatīvās, pakalpojumu un zinātnes institūcijās. 

### Kompetences

* Spēja izvēlēties augsnes apstākļiem un specializācijai piemērotākos kultūraugus un šķirnes
* Spēja pazīt Latvijā audzētos vai perspektīvos dārzaugus, laukaugus un lopbarības zālaugus to attīstības fāzēs, izprast atšķirīgo un kopējo to bioloģijā un saimnieciskajā izmantojamībā
* Spēja izstrādāt un ieviest zinātniski pamatotas augu maiņas vai augsekas sistēmas
* Spēja pielietot kultūraugu bioloģiskajām īpašībām atbilstošu audzēšanas un novākšanas tehnoloģiju lauka un segtajās platībās
* Spēja izprast modernās lauksaimniecības tehnikas darbības principus
* Spēja veikt ģeogrāfisko, ekonomisko un ekoloģisko apstākļu izpēti un novērtēšanu konkrēta rakstura dārza vai apstādījumu ierīkošanai
* Spēja orientēties sēklu un stādu tirgū, vajadzības gadījumā organizēt to iegādi
* Spēja orientēties Latvijas un Eiropas kopējā augu šķirņu katalogā
* Spēja orientēties pesticīdu un augu augšanas regulatoru piedāvājumā, pieņemt lēmumu par to lietošanu un izvēlēties kultūraugiem atbilstošos veidus, lietošanas laiku un tehnoloģiju saskaņā ar Latvijas Republikā reģistrēto augu aizsardzības līdzekļu (AAL) saraksta prasībām, AAL marķējuma instrukcijām, kā arī nekaitējot apkārtējai videi un dzīviem organismiem
* Spēja izmantot bites kultūraugu apputeksnēšanā un citus derīgos kukaiņus kaitēkļu ierobežošanai
* Spēja organizēt organiskā mēslojuma uzkrāšanu, zaļmēslojuma izmantošanu un pamatot to pozitīvas trūdvielu bilances saglabāšanai augsnē
* Spēja izstrādāt sējumu un stādījumu izmantošanas plānus
* Spēja sagatavot produkciju realizācijai, pārzināt normatīvo aktu un standartu prasības kultūraugu realizācijai un iespējas tās nodrošināt
* Spēja sagatavot atbilstošas kvalitātes lopbarību lauksaimniecības dzīvnieku ēdināšanai
* Spēja aprēķināt un izvērtēt kultūraugu audzēšanas izmaksas, bruto segumu, peļņu un zaudējumus
* Spēja ievērot darba aizsardzības noteikumus un sistemātiski organizēt attiecīgās apmācības un pārbaudes pakļautajam personālam
* Spēja novērtēt meliorācijas sistēmu darbību, organizēt to kopšanu, atklāt bojājumus un vadīt to novēršanu
* Spēja pielietot bioloģiskās un integrētās lauksaimniecības metodes pamatprincipus
* Spēja pielietot ar lauksaimniecisko ražošanu vai ekonomiskiem aprēķiniem saistītas datorprogrammas
* Spēja orientēties Eiropas Savienības Kopējās lauksaimniecības politikā un atbalsta iespējās
* Spēja izstrādāt projektu iesniegumus valsts un Eiropas Savienības atbalsta maksājumu saņemšanai vai investīciju piesaistei laukkopības vai dārzkopības uzņēmumā
* Spēja novērtēt atsevišķu tehnoloģiju un ražošanas procesu pārmaiņu ietekmi uz vidi kā ekoloģisku, sociālu un ekonomisku sistēmu
* Spēja atrast veidus laukkopības un dārzkopības nozaru saražotās produkcijas tālākam pielietojumam, kā arī novērtēt saistības ar pārstrādes uzņēmumiem un kooperāciju
* Spēja piemērot lauksaimniecības nozari reglamentējošos normatīvos aktus
* Spēja sazināties valsts valodā un vismaz divās svešvalodās.
*  Spēja veikt pētījumus ar zinātnisku vērtību laukkopības un dārzkopības jomā
* Spēja nodrošināt darba tiesisko attiecību normu ievērošanu.

### Prasmes 
* Lietot nozares vispārējās pamatzināšanas un profesijas pamatzināšanas
* Strādāt rūpīgi, atbildīgi un precīzi
* Strādāt sarežģītās situācijās
* Strādāt radoši, patstāvīgi un komandā
* Izmantot savas zināšanas un citu uzņēmumu darba pieredzi praksē
* Risināt problēmas un pieņemt lēmumus atbilstoši kompetencei, paredzēt un novērtēt lēmumu iespējamo ietekmi uz laukkopības un dārzkopības produkcijas ražošanu
* Mutiski un rakstiski argumentēt savu viedokli
* Apkopot, sistematizēt, analizēt informāciju un datus, izdarot attiecīgos secinājumus
* Plānot un organizēt savu un pakļauto darbinieku darbu un laiku.
*  Radoši sadarboties ar citiem uzņēmumiem, klientiem, speciālistiem un citām personām
* Prast piemērot ar profesionālo darbību saistītās Latvijas Republikas un Eiropas Savienības normatīvajos aktos noteiktās procedūras un profesionālos standartus
* Apzināt un izmantot speciālo literatūru, sekot jaunākajai informācijai zinātniskajās publikācijās, nozares žurnālos un citos plašsaziņas līdzekļos laukkopības un dārzkopības jomās
* Spēt pašizglītoties, sistemātiski pilnveidot savu kvalifikāciju, papildināt savas zināšanas un prasmes
* Noformēt dokumentus atbilstoši normatīvo aktu prasībām laukkopības un dārzkopības jomās
* Lietot informācijas tehnoloģijas savas darbības veikšanai
* Pārzināt zinātniski pētnieciskā darba metodikas pamatprincipus
* Pārvaldīt valsts valodu
* Lietot profesionālo terminoloģiju valsts valodā un vismaz divās svešvalodās
* Pārvaldīt vismaz divas svešvalodas saziņas līmenī
* Ievērot darba tiesisko attiecību noteikumus
* Ievērot darba aizsardzības, ugunsdrošības un vides aizsardzības noteikumus
* Piedalīties profesionālo asociāciju un nevalstisko organizāciju darbībā
* Regulāri sekot sējumu un stādījumu stāvoklim