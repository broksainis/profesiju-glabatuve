---
layout: post
    
title: tērpu stila speciālists

    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 343229

### Grupa
trešais profesionālās kvalifikācijas līmenis


### Apraksts

*  tērpu stila speciālists sadarbībā ar klientu izvēlas tērpu modeļus un zīmē to skices; komplektē tērpu garderobi; pārzina modes tendences un vizuālā tēla veidošanas pamatprincipus; patstāvīgi plāno un organizē savu darbu; konstruē, modelē, piegriež, izgatavo dažādu stilu apģērbus, kas piemēroti individuālai valkāšanai vai rūpnieciskai ražošanai.     Tērpu stila speciālists strādā uzņēmumos, kas ražo apģērbus vai izpilda individuālus pasūtījumus, vai kā pašnodarbināta persona vai individuālais komersants.

### Kompetences

* Spēja sazināties ar klientu, izmantojot zināšanas pozitīvas saskarsmes veidošanā
* Spēja novērtēt klienta vizuālo tēlu, izmantojot zināšanas par auguma figūru tipiem
* Spēja konsultēt klientu tērpu garderobes veidošanā un aksesuāru izvēlē, pārzinot aktuālās modes tendences
* Spēja veidot klientam piemērotu individuālo krāsu skalu, izmantojot krāsu gammas un audumu paraugus
* Spēja veidot stila kolāžas, izmantojot dažādus vizuālās izteiksmes līdzekļus
* Spēja izvēlēties apģērbu izveidei atbilstošus materiālus, ņemot vērā to īpašības un veidu
* Spēja noņemt klienta auguma mērus, veikt aprēķinus un konstruēt apģērba pamatpiegrieztni, lietojot atbilstošas metodes un instrumentus
* Spēja modelēt piegrieztnes atbilstoši izvēlētajai apģērba iecerei
* Spēja izvēlēties apģērbam atbilstošu furnitūru un galantēriju, izmantojot pieejamo sortimentu
* Spēja piegriezt apģērbu, ergonomiski veidojot piegrieztņu izklājumus, ievērojot materiāla virzienu, saskaņojot rakstu, lietojot atbilstošus instrumentus un ierīces
* Spēja izvēlēties atbilstošas šūšanas iekārtas un tehnoloģiju, lietot tās apģērba izveidē
* Spēja konstatēt nepieciešamās korekcijas un novērst apģērba konstruktīvās nepilnības laikošanas procesā
* Spēja sagatavot apģērbu laikošanai un novērst konstruktīvās nepilnības
* Spēja izgatavot apģērbu, veicot šūšanas iekārtu regulāciju atbilstoši izvēlētajai tehnoloģijai, kontrolējot izstrādājuma kvalitāti
* Spēja veikt apģērba izgatavošanas starpoperācijas un galīgo higrotermisko apstrādi atbilstoši tehnoloģijai, izmantojot materiālam atbilstošas iekārtas un palīgierīces
* Spēja veidot stilistiski vienotu tērpa ansambli, izmantojot zināšanas par tērpa kompozīciju un tērpa izgatavošanas tehnoloģijām
* Spēja pieņemt klienta pasūtījumu, izstrādājot pakalpojuma izmaksu tāmi un noformējot nepieciešamo dokumentāciju
* Spēja orientēties aktuālajās modes tendencēs, izmantojot dažādus informatīvos avotus
* Spēja analizēt esošo klienta tērpu garderobi un konsultēt par tās veidošanas principiem
* Spēja zīmēt cilvēka figūru skices, lietojot zināšanas plastiskajā anatomijā
* Spēja sadarboties ar citu saistīto profesiju pārstāvjiem un uzņēmumiem aktuālu jautājumu risināšanā
* Spēja lietot informācijas meklēšanas un atlases līdzekļus
* Spēja darboties komandā, plānot, organizēt un vadīt darbu, noteikt izpildāmo darbu prioritātes
* Spēja veikt darbu patstāvīgi un uzņemties atbildību par sava darba rezultātu
* Spēja ievērot profesionālās un vispārējās ētikas principus
* Spēja ievērot darba aizsardzības normatīvo aktu prasības, veikt darba pienākumus, nekaitējot savai un citu personu veselībai.
*  Spēja sniegt pirmo palīdzību
* Spēja ievērot vides aizsardzības normatīvo aktu prasības un veikt darba pienākumus, nekaitējot videi
* Spēja sazināties valsts valodā un vienā svešvalodā
* Spēja lietot profesionālo terminoloģiju
* Spēja ievērot darba tiesisko attiecību normas

### Prasmes 
* Identificēt tekstilmateriālus
* Piemērot tērpa kompozīcijas veidošanas pamatprincipus
* Analizēt klienta esošo tērpu garderobi
* Novērtēt klienta specifiskās vajadzības harmoniska vizuālā tēla veidošanai
* Iepazīstināt klientu ar viņam nepieciešamās tērpu garderobes veidošanas principiem
* Noteikt klienta auguma figūru tipus
* Noformulēt savu ideju par klienta tērpu garderobi
* Informēt klientu par piemērotāko tērpa stila risinājumu
* Attēlot auguma aprises atbilstoši zīmēšanas teorijai
* Veikt klienta auguma mērījumus
* Modelēt pamatpiegrieztni atbilstoši izvēlētajam modelim
* Konstruēt apģērba pamatpiegrieztni
* Izvēlēties attiecīgajam siluetam un materiālam atbilstošas uzlaides
* Sastādīt darbu izmaksu tāmi
* Labot apģērba konstrukcijas nepilnības
* Konstruēt apģērbu atbilstoši izvēlētajai metodei
* Atrast piemērotākos aksesuārus izveidotajam stilam vai tērpam
* Izvēlēties audumu apģērba izgatavošanai atbilstoši klienta vēlmēm, modelim, stilam un finansiālajām iespējām
* Izvēlēties apģērbu izgatavošanas tehnoloģijas
* Strādāt ar šūšanas iekārtām
* Strādāt ar higrotermiskajām iekārtām
* Kombinēt modes stilus
* Veikt apģērbam nepieciešamās korekcijas
* Veidot klienta tērpu garderobi, ievērojot dažādu tērpu komplektu veidošanas pamatprincipus
* Veidot stila kolāžas, izmantojot dažādus vizuālās izteiksmes līdzekļus
* Izvēlēties atbilstošu materiālu apģērba izveidei
* Sazināties ar klientu un noformēt pasūtījumu
* Ievērot profesionālās un vispārējās ētikas principus
* Lietot informācijas tehnoloģijas savas profesionālās darbības veikšanai
* iekārtot darba vietu atbilstoši veicamajam uzdevumam
* Ievērot darba aizsardzības normatīvo aktu prasības
* ievērot vides aizsardzības normatīvo aktu prasības
* Pārvaldīt valsts valodu
* Pārvaldīt vienu svešvalodu profesionālās saziņas līmenī
* Lietot profesionālo terminoloģiju valsts valodā un vienā svešvalodā
* Sniegt pirmo palīdzību
* Ievērot darba tiesisko attiecību normas