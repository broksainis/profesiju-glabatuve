---
layout: post
    
title: inženierkomunikāciju būvdarbu vadītājs

    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 132307

### Grupa
ceturtais profesionālās kvalifikācijas līmenis


### Apraksts

* 
* inženierkomunikāciju būvdarbu vadītājs ir būvniecības speciālists, kurš veic konkrētu inženiertehnisko sistēmu būvniecības plānošanu un vadīšanu, balstoties uz projekta dokumentāciju, būvobjekta realizācijas līguma nosacījumiem un savu pieredzi; spēj noskaidrot inženierkomunikāciju bojājumus un tos novērst; organizē uzbūvēto inženierkomunikāciju ekspluatācijas un remonta darbus un uzrauga tos; apzina un piedāvā atsevišķu inženierkomunikāciju izbūves un apjomu izpildītājus; komplektē personālu atsevišķu darbu apjomu veikšanai un izvēlas aprīkojumu šo darbu veikšanas nodrošināšanai; izvēlas būvprojektam atbilstošus materiālus un iekārtas un plāno to piegādi būvobjektā; saskaņo sadarbību un darbu veikšanas kārtību ar visiem būvobjekta būvniecībā iesaistītajiem dalībniekiem; dod nepieciešamos rīkojumus padotajiem un pārbauda šo rīkojumu izpildi; atbild par to, lai darbi tiktu veikti atbilstoši būvprojektam, būvniecības normatīvu un standartu prasībām un to izmaksas iekļautos apstiprināto būvniecības izmaksu ietvaros; veic nepieciešamos pasākumus kvalitātes nodrošināšanai un darba aizsardzībai attiecīgajā būvobjekta iecirknī; noformē būvniecības normatīvajos aktos noteikto būves izpilddokumentāciju; sagatavo un iesniedz vadībai nepieciešamos pārskatus. 
* 	Inženierkomunikāciju būvdarbu vadītājs var strādāt uzņēmumos, kas nodrošina siltumapgādi, gāzes apgādi, ūdensapgādi un kanalizāciju, vai būvmateriālu ražošanas un tirdzniecības uzņēmumos, var būt pašnodarbināta persona vai individuālais komersants. 
* 	5 

### Kompetences

* Spēja atbildīgi un patstāvīgi veikt inženierkomunikāciju būvdarbu vadītāja pienākumus atbilstoši Latvijas Republikas normatīvajiem aktiem un Eiropas Savienības tiesību normām būvniecības jomā
* Spēja novērtēt būvprojekta dokumentāciju
* Spēja izstrādāt inženierkomunikāciju būvdarbu veikšanas projektu, plānot un vadīt būvdarbus
* Spēja veikt inženierkomunikāciju būvdarbu un ekspluatācijas darbu operatīvo vadību
* Spēja kontrolēt izpildīto inženierkomunikāciju būvdarbu apmaksu
* Spēja sadarboties ar būvobjekta realizācijā iesaistītajiem būvniecības dalībniekiem
* Spēja izvēlēties optimālos inženierkomunikāciju tehniskos un ekonomiskos risinājumus
* Spēja organizēt un veikt inženierkomunikāciju iekārtu pārbaudes un uzraudzības darbības, piedalīties iekārtu un sistēmu tehniskās apkopes organizēšanā
* Spēja pārzināt ēku būvniecībā veicamo būvdarbu veidus, tehnoloģiju un īstenošanas specifiku atbilstoši ilgtspējīgas būvniecības principiem
* Spēja pielietot inženierkomunikāciju datorprogrammas aprēķinu veikšanai un rasējumu izstrādei
* Spēja sastādīt inženierkomunikāciju būvniecības, ekspluatācijas, apkopes un remontdarbu izmaksu tāmes
* Spēja veikt siltumtehniskos, hidrauliskos un aerodinamiskos mērījumus
* Spēja novērtēt un analizēt inženierkomunikāciju būvniecības ekonomiskos faktorus
* Spēja vadīt un organizēt uzņēmuma struktūrvienības darbu, strādāt komandā, kā arī veikt darbu individuāli
* Spēja apgūt jauno pieredzi un inovatīvos risinājumus inženierkomunikāciju nozarē
* Spēja ievērot darba aizsardzības, ugunsdrošības un vides aizsardzības normatīvo aktu prasības
* Spēja ievērot darba tiesisko attiecību normas
* Spēja uzņemties atbildību par savas profesionālās darbības rezultātiem
* Spēja organizēt nodarbināto mācības un apmācīt nodarbinātos
* Spēja sazināties valsts valodā un vismaz divās svešvalodās.
* 

### Prasmes 
* Plānot, organizēt un vadīt inženierkomunikāciju montāžas un ekspluatācijas darbus atbilstoši Latvijas Republikas normatīvajiem aktiem, Latvijas valsts standartiem un tehniskajiem noteikumiem, kā arī nozari reglamentējošajām Eiropas Savienības un starptautisko tiesību normām
* Pārzināt un pielietot būvnormatīvus
* Lasīt un izprast inženierkomunikāciju projektu dokumentāciju
* Pārzināt inženierkomunikāciju būvniecības tehnoloģiskos procesus un to saistību ar vispārīgajiem būvniecības darbiem
* Sadarboties inženierkomunikāciju būvprojekta ietvaros ar būvniecības procesa dalībniekiem
* Sastādīt un kontrolēt inženierkomunikāciju būves izpilddokumentāciju
* Pārzināt inženierkomunikāciju montāžas darbos izmantojamo materiālu pamatīpašības pareizai to pielietošanai
* Atrast vajadzīgos materiālus un iekārtas katalogos un veikt to pasūtījumus atbilstoši inženierkomunikāciju projekta dokumentācijai
* Izprast ēku un būvju konstruktīvos risinājumus
* Izprast inženiertehnisko sistēmu darbības un ekspluatācijas principus
* Saprast ģeodēzisko un metroloģisko darbu pamatprincipus
* Izvēlēties būvmašīnas, mehānismus, instrumentus un tehnoloģiskā aprīkojuma sistēmas konkrētā darba veikšanai
* Orientēties darba samaksas sistēmās, darba normēšanā un prast to pielietot
* Aprēķināt darbu izmaksas, izvērtēt ekonomiskos faktorus un izvēlēties izdevīgāko variantu
* Novērtēt izstrādājumu un veikto darbu apjomus un kvalitāti atbilstoši kvalitātes vadības procedūrai
* Pielietot būvdarbu kvalitātes kontroles sistēmas un standartizācijas pamatprincipus
* Izvēlēties inženierkomunikāciju būvdarbu speciālistus atbilstoši veicamā darba saturam
* Ievērot darba tiesisko attiecību normas
* Ievērot darba aizsardzības, darba higiēnas, ugunsdrošības un vides aizsardzības normatīvo aktu prasības būvniecības jomā un iekārtot darba iecirkni atbilstoši šīm prasībām
* Izmantot informācijas tehnoloģijas visās darba stadijās, sākot no informācijas iegūšanas un projektēšanas līdz materiālu un izmaksu uzskaitei un dokumentācijas sagatavošanai
* Ievērot profesionālos un vispārīgos ētikas pamatprincipus
* Atrisināt problēmsituācijas
* Analizēt saņemto informāciju un darba rezultātus
* Pārvaldīt valsts valodu
* Pārvaldīt vismaz divas svešvalodas saziņas līmenī
* Lietot profesionālo terminoloģiju valsts valodā un divās svešvalodās
* 