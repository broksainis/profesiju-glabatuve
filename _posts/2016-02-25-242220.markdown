---
layout: post
    
title: nekustamā īpašuma pārvaldnieks

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 242220

### Grupa
piektais profesionālās kvalifikācijas līmenis


### Apraksts

* 
* nekustamā īpašuma pārvaldnieks veic darbus, kas saistīti ar dzīvojamo māju, nedzīvojamo namu un cita veida nekustamā īpašuma pārvaldīšanu atbilstoši lietošanas mērķiem un tehniskajā dokumentācijā noteiktajiem tehnoloģiskiem un procesuāliem aspektiem; pārzina un analizē nekustamā īpašuma pārvaldīšanas, rekonstrukcijas vai renovācijas darbu plānošanu un izpildi, pārzina būvdarbu vadīšanu, būvniecības materiālu tehnoloģiju un būvju ekspluatāciju; pārzina nekustamā īpašuma pārvaldīšanu ietekmējošos faktorus, izvēlas efektīvākos attiecīgā nekustamā īpašuma pārvaldīšanas paņēmienus, pamatojoties uz noteiktajām prognozēm par nekustamā īpašuma tirgus attīstības tendencēm, tehnoloģisko procesu izvērtēšanas rezultātiem, pārvaldīšanas un apsaimniekošanas inženierekonomiskajiem aprēķiniem; veic zinātniskās pētniecības darbus un izstrādā jaunas nekustamā īpašuma pārvaldīšanas formas un metodes. 
* 	Nekustamā īpašuma pārvaldnieks strādā uzņēmumos, starptautiskajās un citās institūcijās, kas darbojas nekustamo īpašumu apsaimniekošanas un pārvaldīšanas vai ar tām saistītās jomās. 
* 	1 

### Kompetences

* Spēja atbildīgi un patstāvīgi veikt nekustamā īpašuma pārvaldnieka pienākumus atbilstoši Latvijas Republikas normatīvajiem aktiem un Eiropas Savienības tiesību normām
* Spēja orientēties valsts stratēģijā un mājokļu politikā, noteikt komercdarbības mērķus uzņēmumam, kas darbojas nekustamā īpašuma pārvaldīšanas tirgū
* Spēja noteikt uzdevumus noteikto mērķu sasniegšanā nekustamā īpašuma pārvaldīšanas jomā
* Spēja analizēt un izvērtēt uzņēmuma darbības stiprās un vājās puses, iespējas un draudus, ārējo ekonomisko un citu faktoru iespējamo ietekmi un nekustamā īpašuma tirgus attīstības tendences pārvaldīšanas jomā, rezultātus apkopojot iekšējo un ārējo faktoru analīzes tabulās
* Spēja izvērtēt veiktos aprēķinus par veicamo pakalpojumu izmaksām, nepieciešamajām investīcijām un darbaspēka patēriņu.
*  Spēja veikt administratīvās un finansiālās darbības analīzi atsevišķās struktūrvienībās un institūcijā kopumā
* Spēja pārzināt un izstrādāt nekustamā īpašuma pārvaldības efektivitātes novērtēšanas metodes, formas un to pielietošanu noteikta veida nekustamā īpašuma apsaimniekošanas efektivitātes novērtēšanā
* Spēja izstrādāt priekšlikumus vadības lēmumiem, kas vērsti uz efektīvāku resursu izmantošanu
* Spēja izvērtēt uzņēmuma struktūru darbību un novērtēt tās atbilstību izvirzīto mērķu sasniegšanai nekustamo īpašumu jomā
* Spēja orientēties tradicionālo un mūsdienu būvniecības un apdares materiālu klāstā, būvniecības, apdares darbu un inženiertehnisko komunikāciju darbu tehnoloģijās
* Spēja veikt rekonstrukcijas un renovācijas vai restaurācijas projektu izpildes plānošanu, kontrolēt realizācijas atbilstību projektam
* Spēja tiešā darba veikšanai radīt un nodrošināt apkārtējai videi, darba aizsardzībai un ugunsdrošībai atbilstošus darba apstākļus saskaņā ar darba aizsardzības, vides aizsardzības un ugunsdrošības prasībām
* Spēja veikt zinātniskās pētniecības darbus
* Spēja sazināties valsts valodā un divās svešvalodās
* 

### Prasmes 
* Pārzināt un ievērot Eiropas Savienības tiesību normas, Latvijas Republikas likumus, standartus un citus normatīvos aktus, saistītus ar nekustamo īpašumu pārvaldīšanu, rekonstrukciju, renovāciju vai restaurāciju
* Novērtēt nekustamā īpašuma pārvaldības iekšējo un ārējo vidi un analizēt tajās notiekošos procesus, un sintezēt pasākumus pārvaldības darbu izpildei
* Analizēt radušās problēmas, izprast to cēloņus un formulēt vadības uzdevumus nekustamā īpašuma pārvaldības jomā
* Zināt un izprast nekustamā īpašuma pārvaldības vispārējās un specifiskās attīstības tendences
* Prast izmantot saimnieciskās darbības analīzes metodes nekustamā īpašuma pārvaldības jomā
* Izmantot loģiskās pieejas, analīzes un sintēzes, indukcijas un dedukcijas, kvantitatīvās un kvalitatīvās, kā arī citas metodes nekustamā īpašuma pārvaldīšanā identificēto problēmu risināšanai
* Zināt un izprast nekustamā īpašuma vērtību un tā pārvaldības izmaksas ietekmējošos faktorus
* Izmantot stratēģiskās un taktiskās plānošanas metodes
* Pārzināt un izmantot nekustamā īpašuma pārvaldībā nepieciešamās inženierekonomikas kvantitatīvās un kvalitatīvās vadības metodes
* Nodrošināt efektīvu saziņu un saskarsmi ar klientiem
* Prast izmantot investīciju projektu efektivitātes noteikšanas metodes nekustamā īpašuma efektīvākai pārvaldībai
* Sagatavot investīciju projektu tehniski ekonomisko pamatojumu nekustamo īpašumu pārvaldības efektivitātes paaugstināšanai
* Izmantot iekšējo un ārējo faktoru analīzes metodes institūcijas priekšrocību un trūkumu novērtēšanā saistībā ar iekšējās un ārējās vides izmaiņām, īstenojot nekustamā īpašuma pārvaldības procesus
* Prast novērtēt dažādus sociālos un politiskos procesus un prognozēt to ietekmi uz nekustamā īpašuma pārvaldības jomu
* Izmantot prognozēšanas metodes un to rezultātus atbilstoši institūcijas mērķiem un uzdevumiem
* Ievērot ētikas un kultūras principus, apsaimniekojot un pārvaldot nekustamo īpašumu
* Pārzināt un saprast nekustamo īpašumu apsaimniekošanas un pārvaldības finansiālos aspektus
* Izmantot modernās informācijas tehnoloģijas, inženiertehniskos risinājumus risku vadībā, darbojoties nekustamā īpašuma pārvaldības jomā
* Prast izvēlēties pētāmās problēmas analīzes metodes, pētījumu paņēmienus un tehniskos līdzekļus
* Pārvaldīt valsts valodu
* Pārvaldīt divas svešvalodas saziņas līmenī
* Lietot profesionālo terminoloģiju valsts valodā un divās svešvalodās
* 