---
layout: post
    
title: attīstības plānošanas inženieris

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 216409

### Grupa
piektais profesionālās kvalifikācijas līmenis


### Apraksts
* attīstības plānošanas inženieris veic darbus, kas saistīti ar teritorijas attīstības ekonomiskajiem un inženiertehniskajiem aspektiem; savas kompetences ietvaros piedalās teritorijas attīstības plānošanā, organizēšanā, uzraudzībā un novērtēšanā, pašvaldības budžeta veidošanā; veic nepieciešamos ekonomiskos un finanšu aprēķinus; izvērtē teritorijas inženiertehniskās infrastruktūras plānošanas un ekspluatācijas problēmas; analizē sociāli ekonomiskās vides likumsakarības un urbanizācijas procesa ietekmi uz vietu attīstību, kā arī veicina zaļās ekonomikas politikas īstenošanu. 
* Attīstības plānošanas inženieris strādā valsts, pašvaldību un starptautiskajās institūcijās, komercsabiedrībās un nevalstiskajās organizācijās, kuru darbības joma saistīta ar teritorijas attīstības ekonomiskajiem un inženiertehniskajiem aspektiem. 


### Kompetences
* 	 Spēja atbildīgi un patstāvīgi veikt pienākumus atbilstoši Latvijas Republikas teritorijas attīstības plānošanas jomas normatīvo aktu prasībām un Eiropas Savienības tiesību normām. 
* 	 Spēja plānot, organizēt, uzraudzīt un novērtēt teritorijas attīstības procesus no tās attīstības ekonomiskajiem un inženiertehniskajiem aspektiem. 
* 	 Spēja veikt ekonomiskos aprēķinus, kas saistīti ar pilsētu, novadu un reģionu ilgtspējīgu attīstību. 
* 	 Spēja izprast teritorijas inženiertehniskās infrastruktūras ekspluatācijas problēmas un piedalīties tās attīstības plānošanā un īstenošanā. 
* 	 Spēja izprast zaļās ekonomikas politiku ilgtspējīgā attīstībā. 
* 	 Spēja piedalīties budžeta veidošanas procesā vietējā un reģionālā līmenī no teritorijas attīstības ekonomiskajiem un inženiertehniskajiem aspektiem. 
* 	 Spēja izmantot teritorijas attīstības plānošanas specializētās programmatūras, tostarp ģeogrāfisko informācijas sistēmu (ĢIS) datorprogrammas. 
* 	 Spēja kompetences ietvaros sagatavot un īstenot vietējos un starptautiskos projektus. 
* 	 Spēja sazināties valsts valodā un vismaz divās svešvalodās. 
* 	 Spēja veikt pētījumus ar zinātnisku vērtību teritorijas attīstības jomā savas kompetences ietvaros. 
* 	 Spēja nodrošināt darba tiesisko attiecību normu ievērošanu.
*  	 Spēja nodrošināt darba aizsardzības, ugunsdrošības un vides aizsardzības normatīvo aktu prasību ievērošanu. 



### Prasmes 
* 	 Pārzināt nozares aktualitātes un orientēties nozarei saistošajos Latvijas Republikas un Eiropas Savienības normatīvajos aktos. 
* 	 Pārzināt teritoriju attīstības plānošanas organizācijas principus un attīstības novērtēšanas kritērijus un metodes. 
* 	 Izprast vides fizisko, sociālo, ekonomisko, tehnisko, politisko, kultūras un ekoloģisko pazīmju kopsakarības un vides ilgtspējīgas attīstības vispārējās likumsakarības. 
* 	 Izprast teritorijas plānošanas principus saistībā ar pilsētbūvnieciskajiem, inženiertehniskajiem, sociāli ekonomiskajiem un arhitektoniski telpiskajiem aspektiem. 
* 	 Prast izmantot kartogrāfisko un topogrāfisko materiālu teritorijas plānošanas kontekstā un ģeogrāfiskās informācijas sistēmas. 
* 	 Spēt izmantot sistēmiskās domāšanas pamatprincipus un uztvert teritoriju (tai skaitā pilsētvidi) kā dinamisku sistēmu, analizēt procesus un to ietekmi uz ilgtspējīgu attīstību. 
* 	 Spēt veikt ekonomiskos un finanšu aprēķinus, izprast un izvērtēt pašvaldību un uzņēmumu budžetu veidošanas procesu. 
* 	 Izprast teritoriju pārvaldības sistēmu, pašvaldību nozīmi un to funkcijas. 
* 	 Pārzināt ar zemes pārvaldību saistītos procesus un organizatoriskās struktūras. 
* 	 Izprast teritoriju ilgtspējīgu energoapgādes sistēmu plānošanas pamatprincipus, kā arī saistību starp teritorijas enerģijas patēriņu un energoapgādes sistēmu radīto ietekmi uz vidi. 
* 	 Izprast atkritumu apsaimniekošanas pamatprincipus un ar tiem saistīto procesu ietekmi uz vidi. 
* 	 Pārzināt pilsētu un teritoriju inženiertehniskās infrastruktūras plānošanas un ekspluatācijas jautājumus, transporta plūsmu plānošanas principus. 
* 	 Pārzināt nekustamā īpašuma pārvaldīšanas un apsaimniekošanas principus. 
* 	 Spēt orientēties arhitektūras un inženierzinātnes vēstures jautājumos, kā arī saprast kultūras mantojuma saglabāšanas nozīmi. 
* 	 Uztvert un izprast vides estētiskās kvalitātes un vērtību. 
* 	 Savas kompetences ietvaros prast vadīt projektus un strādāt ar projektu dokumentāciju, sagatavot projektu prezentācijas materiālus. 
* 	 Spēt novērtēt sociālo un politisko procesu ietekmi uz novadu, pilsētu un reģionu attīstību. 
* 	 Izprast kvalitātes vadības sistēmas darbības principus. 
* 	 Radoši sadarboties ar klientiem, komersantiem un speciālistiem, kā arī veicināt sabiedrības iesaisti reģiona attīstībai nozīmīgu jautājumu risināšanā. 
* 	 Veikt darbu atbildīgi un patstāvīgi, kā arī iesaistīties mūžizglītības procesā. 
* 	 Pārzināt zinātniskās izpētes metodikas pamatprincipus. 
* 	 Izmantot informācijas tehnoloģijas savas darbības veikšanai. 
* 	 Nodrošināt darba aizsardzības, ugunsdrošības un vides aizsardzības prasību ievērošanu. 
* 	 Lietot attīstības plānošanas profesionālos terminus valsts valodā un vismaz divās svešvalodās. 
* 	 Pārvaldīt valsts valodu. 
* 	 Pārvaldīt vismaz divas svešvalodas saziņas līmenī. 
* 	 Ievērot darba tiesisko attiecību noteikumus. 