---
layout: post
    
title: dārzkopis

    
tags: otrais_profesionālās_kvalifikācijas_līmenis
    
categories: otrais_profesionālās_kvalifikācijas_līmenis
    
date: 2016-02-25
    
---
# 611312

### Grupa
otrais profesionālās kvalifikācijas līmenis


### Apraksts

*  dārzkopis veic augu pavairošanu, audzēšanu, kopšanu un ražas novākšanu, dārzkopības produkcijas sagatavošanu realizācijai, pirmapstrādei un uzglabāšanai, šķirojot un iepakojot atbilstoši kvalitātes un marķēšanas prasībām; veic darba pienākumus dārzkopības apakšnozarēs (stādu audzēšanā, puķkopībā, dārzeņkopībā, augļkopībā).     Profesionālās darbības pamatuzdevumu veikšanai dārzkopim nepieciešama A kategorijas traktortehnikas vadītāja apliecība.     Dārzkopis strādā dārzkopības uzņēmumā dārzkopības tehniķa, agronoma vai cita speciālista vadībā, var būt pašnodarbināta persona vai individuālais komersants.

### Kompetences

* Spēja veikt augsnes sagatavošanu un apstrādi, lietojot paņēmienus atbilstoši augsnes fizikālajām īpašībām un augu īpašībām
* Spēja pazīt sēklas, dēstus, stādus un augus dažādās to attīstības stadijās
* Spēja veikt augu pavairošanu atbilstoši audzēšanas apstākļiem un speciālistu norādījumiem
* Spēja kvalitatīvi veikt augu audzēšanas un kopšanas darbus atbilstoši izmantojamām tehnoloģijām, nekaitējot apkārtējai videi
* Spēja lietot augu aizsardzības un mēslošanas līdzekļus
* Spēja pazīt kaitīgo organismu vai fizioloģisku problēmu radītus bojājumus augiem
* Spēja izaudzēt, novākt, sagatavot realizācijai dārzkopības produkciju un uzskaitīt to
* Spēja noteikt dārzeņu, augļu un ogu gatavības pakāpi, veikt ražas novākšanu atbilstoši izvēlētajai tehnoloģijai un novākšanas laikam
* Spēja veikt dārzeņu, augļu un ogu ražas pirmapstrādi un uzglabāšanu atbilstoši plānotajam glabāšanas ilgumam
* Spēja saudzīgi un saimnieciski lietot tehniku, inventāru un materiālus un izmantot tos atbilstoši tehnoloģiskajās kartēs paredzētajiem darbiem
* Spēja saprast un izpildīt darba uzdevumus atbilstoši darba devēja vai darba vadītāja norādījumiem
* Spēja savas kompetences ietvaros organizēt un veikt darbu patstāvīgi, uzņemties atbildību par darba rezultātu un informēt par to darba vadītāju
* Spēja strādāt komandā, izteikt un pamatot savu viedokli
* Spēja ievērot darba tiesisko attiecību normas
* Spēja ievērot profesionālās un vispārējās ētikas pamatprincipus
* Spēja ievērot darba aizsardzības un ugunsdrošības normatīvo aktu prasības
* Spēja veikt darba pienākumus, ievērojot vides aizsardzības normatīvo aktu prasības
* Spēja veikt darba procesā radušos atkritumu šķirošanu
* Spēja lietot individuālos aizsardzības līdzekļus atbilstoši darba aizsardzības noteikumiem un sagatavot darba vietu drošai darba veikšanai
* Spēja sniegt pirmo palīdzību
* Spēja lietot datortehniku un speciālo programmatūru savas profesionālās darbības veikšanai
* Spēja sazināties valsts valodā un vienā svešvalodā
* Spēja lietot profesionālo terminoloģiju valsts valodā un vienā svešvalodā

### Prasmes 
* Noteikt augsnes mehānisko sastāvu un augsnes gatavību apstrādei, izvēlēties apstrādes termiņus un veikt augsnes apstrādi
* Sagatavot substrātu atbilstoši darba uzdevumam, auga īpašībām un audzēšanas mērķiem
* Pazīt puķu un dārzeņu sēklas, dēstus un stādus dažādās to attīstības stadijās
* Novērtēt sēklu kvalitāti, veikt augu sēju, noregulēt sējmašīnu atbilstoši izsējas normai, kontrolēt sējas kvalitāti, veikt piķēšanu, podošanu, stādīšanu un pārstādīšanu atbilstoši augu sakņu sistēmas īpatnībām
* Veikt augu apsakņošanu un potēšanu atbilstoši audzēšanas apstākļiem, stādaudzēšanas mērķiem un speciālistu norādījumiem
* Izmantot piemērotākās tehnoloģijas un režīmus augu audzēšanai, veidošanai un kopšanai
* Kopt augu stādījumus, rūpēties par barības elementu sabalansētību, lietot atbilstošus mēslošanas līdzekļus, atpazīt un novērst barības elementu trūkumu vai pārbagātību
* Novērot augu stādījumu fitosanitāro stāvokli un atpazīt izplatītāko kaitēkļu un slimību radītos bojājumus
* Sagatavot un lietot augu aizsardzības līdzekļu darba šķīdumus un izmantot individuālos aizsardzības līdzekļus, noregulēt miglotāju, kontrolēt miglojuma kvalitāti
* Pazīt un ierobežot nezāles un kaitēkļus, izmantojot atbilstošus agrotehniskos paņēmienus
* Lietot agroķīmiskās un fizioloģiski aktīvās vielas, augu aizsardzības līdzekļus
* Novākt, sašķirot un iepakot produkciju atbilstoši kvalitātes un marķēšanas prasībām
* Lietot dažādus augu audzēšanas un kopšanas paņēmienus un tehnoloģijas atklātā laukā un segtajās platībās, izmantot piemērotas ražas kopšanas metodes nelabvēlīgos augšanas apstākļos
* Veikt dārzkopības produkcijas uzglabāšanu atbilstoši ražas realizācijas plānam un kontrolēt ražas glabāšanu
* Veikt tehnoloģiskajās kartēs paredzēto stādījumu un balstu sistēmu ierīkošanu
* Kopt augļu koku stumbrus un brūces, veidot augļu koku vainagus atbilstoši izvēlētajam vainaga tipam, kopt un veidot ogu krūmus
* Kopt augļu koku un ogulāju stādījumu rindstarpas un apdobes un vēja aizsargstādījumus
* Sagatavot taru, sekot ražas gatavības pakāpei un veikt izlases ražas vākšanu atbilstoši plānotajam izmantošanas veidam
* Lietot dārzkopības tehniku atbilstoši tehnoloģiskajām prasībām un veikt tehnikas un inventāra ikdienas apkopi
* Ievērot dārzkopības tehnikas un iekārtu ekspluatācijas noteikumus
* Sadarboties ar darba vadītāju un citiem darbiniekiem, saprast darba uzdevumus
* Patstāvīgi organizēt savu darbu, analizēt darba gaitu, uzņemties atbildību par sava darba rezultātu
* Saimnieciski izmantot materiālus, veikt materiālu un sava darba uzskaiti
* Lietot datortehniku un speciālo programmatūru dārzkopības darbu veikšanai
* Ievērot darba tiesisko attiecību normas, profesionālās un vispārējās ētikas pamatprincipus
* Ievērot darba aizsardzības normatīvo aktu prasības un izvērtēt iespējamos riskus
* Izvēlēties un lietot atbilstošus individuālos darba aizsardzības līdzekļus
* Ievērot darba aizsardzības normatīvo aktu prasības, sagatavot un uzturēt darba vietu drošai darba veikšanai
* Ievērot ugunsdrošības normatīvo aktu prasības
* Sniegt pirmo palīdzību
* Ievērot vides aizsardzības normatīvo aktu prasības
* Šķirot darba procesā radušos atkritumus
* Ievērot ķīmisko vielu glabāšanas un lietošanas noteikumus
* Lietot ķīmisko vielu absorbentus
* Lietot videi draudzīgas tehnoloģijas un materiālus
* Lietot profesionālo terminoloģiju valsts valodā un svešvalodā, lietot augu nosaukumus latīņu valodā
* Pārvaldīt valsts valodu
* Pārvaldīt vienu svešvalodu profesionālās saziņas līmenī