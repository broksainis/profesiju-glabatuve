---
layout: post
    
title: namu pārvaldnieks
    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 242221

### Grupa
ceturtais profesionālās kvalifikācijas līmenis

### Apraksts

* namu pārvaldnieks nodrošina dzīvojamo vai neapdzīvojamo namu pārvaldīšanu, rekonstrukcijas, renovācijas un restaurācijas darbu plānošanu, izpildes organizēšanu un kontroli; sadarbojas ar dzīvokļu īpašniekiem, īrniekiem, nomniekiem; pārzina būvju ekspluatāciju, būvniecības materiālu pielietošanas tehnoloģiju, izskata un vērtē rekonstrukcijas, renovācijas un restaurācijas projekta dokumentāciju, darbu veikšanas kārtību; seko, lai rekonstrukcijas, renovācijas un restaurācijas darbi tiktu veikti atbilstoši projekta, būvnormatīvu un standartu prasībām, noteiktos termiņos un to izmaksas iekļautos apstiprinātās tāmes ietvaros; nodrošina darba aizsardzības, ugunsdrošības, elektrodrošības un citu noteikumu ievērošanu; nodrošina dzīvojamajai ēkai piekrītoša zemes gabala uzturēšanu sanitārā un tehniskā kārtībā, vada un kontrolē padotībā esošos darbiniekus.
* Namu pārvaldnieks strādā uzņēmumos un citās institūcijās, kas darbojas nekustamo īpašumu apsaimniekošanas un pārvaldīšanas vai ar tām saistītās jomās.

### Kompetences

* Spēja atbildīgi un patstāvīgi veikt namu pārvaldnieka pienākumus atbilstoši Latvijas Republikas normatīvajiem aktiem un Eiropas Savienības tiesību normām.
* Spēja plānot un vadīt namu pārvaldīšanu un uzturēšanu.
* Spēja nodrošināt namu pārvaldīšanas un uzturēšanas saimniecisko darbību.
* Spēja organizēt namu būvkonstrukciju un inženiertehnisko sistēmu tehnisko apkalpošanu un uzturēšanu.
* Spēja nodrošināt namu un tiem piesaistīto zemes gabalu uzturēšanu.
* Spēja tiešā darba veikšanai radīt un nodrošināt apkārtējai videi, darba aizsardzībai un ugunsdrošībai atbilstošus darba apstākļus saskaņā ar darba aizsardzības, vides un ugunsdrošības aizsardzības prasībām.
* Spēja plānot, organizēt un kontrolēt namu renovācijas un rekonstrukcijas darbus.
* Spēja sastādīt ar nama pārvaldnieka darbību saistītus finanšu un juridiska rakstura dokumentus, kontrolējot to izpildi.
* Spēja sazināties valsts valodā un divās svešvalodās.

### Prasmes 
* Pārzināt un ievērot Eiropas Savienības tiesību normas, Latvijas Republikas likumus, standartus un citus normatīvos aktus, saistītus ar namu pārvaldīšanu, namu rekonstrukciju, renovāciju vai restaurāciju.
* Izskatīt, saskaņot visu veidu līgumus, kas saistīti ar namu pārvaldīšanu, rekonstrukcijas, renovācijas vai restaurācijas darbu veikšanu un nodrošināt to kontroli.
* Organizēt namu pārvaldīšanas un apsaimniekošanas darbu izpildi atbilstoši tehniskajiem noteikumiem un noslēgtajiem līgumiem.
* Pārzināt vadības metodes pamatus un formas, sadarbības psiholoģijas un vadīšanas psiholoģijas pamatus un prast tās pielietot.
* Sastādīt ikgadējos un ilgtermiņa saimnieciskos un rekonstrukcijas, renovācijas vai restaurācijas darbu veikšanas plānus un saskaņot ar īpašniekiem.
* Organizēt budžeta plānošanas, atskaišu un finanšu pārskatu sagatavošanu (tai skaitā ieņēmumu–izdevumu tāmes sagatavošanu un saskaņošanu).
* Organizēt normatīvajos aktos noteiktajā kārtībā namu pārvaldīšanā noteikto maksājumu aprēķināšanu, iekasēšanu, norēķināšanos ar pakalpojumu sniedzējiem un analizēt namu apsaimniekošanas darbības rezultātus.
* Orientēties namu klasifikācijā, būvkonstrukciju tipos un tehniskajos rādītājos.
* Organizēt namu, būvkonstrukciju un inženiertehnisko sistēmu apsekošanu, uzraudzību un tehnisko apkopi.
* Pārzināt namu ekspluatācijā pielietotās inženiertehniskās komunikācijas.
* Orientēties rekonstrukcijas, renovācijas vai restaurācijas projektu dokumentācijā un tehnoloģiskos procesos.
* Pārzināt būvju konstruktīvos risinājumus (būvju stiprības un noturības pamatus, nesošo un norobežojošo konstrukciju projektēšanas pamatprincipus, inženierkomunikāciju risinājumus un izbūves pamatus).
* Orientēties būvmateriālu piedāvājumā, pārzināt būvmateriālu pamatīpašības.
* Izvērtēt rekonstrukcijas, renovācijas vai restaurācijas darbu veicējus.
* Pārzināt un īstenot enerģijas taupīšanas pasākumus namu ekspluatācijā.
* Organizēt un pārraudzīt neplānoto darbu (piemēram, avārijas seku novēršana) izpildi.
* Organizēt labiekārtošanas darbu veikšanu.
* Organizēt materiālu sagatavošanu un iesniegšanu tiesvedību uzsākšanai.
* Sazināties ar citiem darbiniekiem, darījumu partneriem, īpašniekiem, īrniekiem, nomniekiem, valsts, pašvaldību un nevalstiskajām institūcijām, veidojot pozitīvu saskarsmes vidi.
* Strādāt komandā/grupā.
* Strādāt patstāvīgi.
* Plānot un organizēt savu un pakļauto darbinieku darbu.
* Patstāvīgi apgūt jaunas zināšanas un papildināt tās.
* Izmantot modernās informācijas tehnoloģijas, darbojoties namu pārvaldīšanas jomā.
* Pārvaldīt valsts valodu.
* Pārvaldīt divas svešvalodas saziņas līmenī.
* Lietot profesionālo terminoloģiju valsts valodā un divās svešvalodās.
* Organizēt darba aizsardzības, ugunsdzēsības, vides aizsardzības prasību un iekšējās kārtības noteikumu izpildi.
* Organizēt lietvedības darbu atbilstoši normatīvajos aktos noteiktajām prasībām namu pārvaldīšanas un uzturēšanas jomā.