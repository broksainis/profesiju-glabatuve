---
layout: post
    
title: dārzkopības tehniķis

    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 314204

### Grupa
trešais profesionālās kvalifikācijas līmenis


### Apraksts

*  dārzkopības tehniķis plāno, organizē un veic kultūraugu pavairošanu, audzēšanu, ražas novākšanu un uzglabāšanu kādā no četrām dārzkopības apakšnozarēm (stādaudzēšanā, puķkopībā, dārzeņkopībā vai augļkopībā); nosaka izpildāmo darbu apjomu, sagatavo darbu plānu un nosaka darba uzdevumus; veic darbus vai vada darba procesu.     Profesionālās darbības pamatuzdevumu veikšanai dārzkopības tehniķim nepieciešama A un B kategorijas traktortehnikas vadītāja apliecība.     Dārzkopības tehniķis strādā dārzkopības uzņēmumā vai citā uzņēmumā, kurā tiek veikti dārzkopības darbi, var būt pašnodarbināta persona vai individuālais komersants.

### Kompetences

* Spēja sekot līdzi nozares aktualitātēm un novērtēt tirgus attīstības tendences, pārzināt stādu, puķu, dekoratīvo augu, dārzeņu, augļaugu un ogulāju sortimentu
* Spēja novērtēt agroklimatiskos apstākļus
* Spēja izprast agroķīmiskās un fizioloģiskās kopsakarības augos
* Spēja lietot kaļķošanas un mēslošanas līdzekļus atbilstoši konkrētām augsnes īpašībām
* Spēja patstāvīgi plānot un aprēķināt nepieciešamo stādu, sēklu, dēstu daudzumu ražošanas vajadzībām, izvēlēties un veikt piemērotākos sēšanas un stādīšanas pasākumus, novērtējot to saimniecisko lietderību
* Spēja izvēlēties augu pavairošanas metodi un veikt augu pavairošanu
* Spēja izvēlēties un lietot augsnes apstrādes, augu kopšanas un augu aizsardzības paņēmienus atbilstoši augsnes fizikālajām īpašībām un puķu, stādu, dekoratīvo augu, dārzeņu, augļaugu vai ogulāju prasībām
* Spēja izvēlēties puķu, dekoratīvo augu, dārzeņu, augļaugu un ogulāju šķirnes atbilstoši saimniecības specializācijai, ražošanas un realizācijas iespējām
* Spēja plānot un regulēt augu attīstības procesus atbilstoši tirgus pieprasījumam
* Spēja noteikt ražas gatavības pakāpi, izvēlēties pareizu ražas novākšanas tehnoloģiju un laiku
* Spēja organizēt un veikt kvalitatīvu ražas novākšanu, veikt ražas uzskaiti
* Spēja noteikt ražas uzglabāšanas apstākļus atbilstoši plānotajiem realizācijas termiņiem
* Spēja izvēlēties un lietot lauksaimniecības tehniku, inventāru un materiālus dārzkopības produkcijas ražošanai
* Spēja plānot, organizēt un veikt darbu patstāvīgi un komandā, uzņemties atbildību par sava darba rezultātu
* Spēja sagatavot preču uzskaites un realizācijas dokumentus atbilstoši noteiktajām prasībām
* Spēja ievērot energoefektivitāti un ekonomiskas saimniekošanas principus dārzkopības produkcijas ražošanas procesā
* Spēja ievērot darba tiesisko attiecību normas
* Spēja ievērot profesionālās un vispārējās ētikas pamatprincipus
* Spēja ievērot darba aizsardzības un ugunsdrošības normatīvo aktu prasības
* Spēja ievērot vides aizsardzības normatīvo aktu prasības, izmantot ķīmiskās vielas un tehnoloģijas, nekaitējot cilvēkiem un apkārtējai videi
* Spēja lietot individuālos un kolektīvos aizsardzības līdzekļus atbilstoši darba aizsardzības noteikumiem un sagatavot darba vietu drošai darba veikšanai
* Spēja šķirot darba procesā radušos atkritumus
* Spēja sniegt pirmo palīdzību
* Spēja lietot datortehniku un speciālo programmatūru savas profesionālās darbības veikšanai
* Spēja sazināties valsts valodā un vienā svešvalodā
* Spēja lietot profesionālo terminoloģiju valsts valodā un vienā svešvalodā

### Prasmes 
* Noņemt augsnes paraugus un noteikt augsnes tipu, mehānisko sastāvu un augsnes reakciju
* Noteikt augsnes apstrādes termiņus un novērtēt apstrādes kvalitāti un augsnes iekultivēšanas pakāpi
* Aprēķināt nepieciešamās sastāvdaļas substrāta sagatavošanai un sagatavot to
* Novērtēt agroklimatisko un vides faktoru ietekmi, saistīt notiekošos procesus augos un augsnē
* Izvēlēties optimālo augu blīvumu stādījumā
* Izmērīt stādāmo platību un aprēķināt nepieciešamo sēklas materiāla, stādu, dēstu daudzumu
* Sagatavot sēklu un stādāmo materiālu un izvēlēties sējas un stādīšanas veidu un laiku
* Izvēlēties optimālo augu sējas vai stādīšanas dziļumu, veikt sēju un stādīšanu atbilstoši izvēlētajam augam un augsnes īpašībām
* Pazīt augus (tai skaitā nezāles), sēklas, dēstus, stādus dažādās to attīstības stadijās
* Izvēlēties un lietot nepieciešamos darbarīkus, lauksaimniecības tehniku un iekārtas, ievērot to ekspluatācijas noteikumus
* Izvēlēties laistīšanas sistēmas veidus atbilstoši augu prasībām un lietošanas iespējām
* Novērtēt apūdeņošanas un nosusināšanas sistēmas tehnisko stāvokli
* Izvēlēties un lietot augu sugai piemērotāko pavairošanas metodi atbilstoši audzēšanas apstākļiem un stādaudzēšanas mērķiem
* Novērtēt sēklu, dēstu, stādu, puķu, dārzeņu, augļu un ogu kvalitāti
* Izvēlēties un lietot piemērotākās tehnoloģijas un režīmus stādu, puķu, augļaugu un ogulāju audzēšanai
* Novērtēt augšņu un augu agroķīmisko analīžu rezultātus
* Nodrošināt stādu, puķu, dārzeņu, augļaugu un ogulāju barības elementu sabalansētību, pārzināt un lietot mēslošanas līdzekļus atbilstošā augu attīstības fāzē
* Aprēķināt barības šķīdumu koncentrāciju un sagatavot tos.
*  Novērtēt stādījumu fitosanitāro stāvokli, noteikt augu aizsardzības pasākumu nepieciešamību, lietot augu aizsardzības līdzekļus, noregulēt miglotāju, kontrolēt miglojuma kvalitāti
* Plānot augu maiņu atklātā laukā un augu apriti segtajās platībās
* Izvērtēt dārzkopības augu sortimenta piemērotību audzēšanas apstākļiem
* Plānot augu ziedēšanas laikus, lietojot atbilstošas tehnoloģijas, uzziedināt augus atbilstoši to plānotajam realizācijas laikam
* Izvērtēt apputeksnēšanās nepieciešamību
* Lietot augu un ražas kopšanas metodes nelabvēlīgos augšanas apstākļos
* Sastādīt tehnoloģiskās kartes dārzkopības produkta ražošanai
* Izvērtēt augsnes gatavību apstrādei, sējai un stādīšanai.
*  Nodrošināt optimālus ražas uzglabāšanas apstākļus un kontrolēt ražas uzglabāšanos
* Izvēlēties potcelma un šķirnes kombināciju atbilstoši augsnes un agroklimatiskajiem apstākļiem un audzēšanas tehnoloģijām
* Kopt puķu, dārzeņu stādījumus, veidot augļaugu vainagus atbilstoši audzējamajai kultūrai un izvēlētajam vainaga tipam, kopt un veidot ogu krūmus
* Noteikt ražas novākšanas termiņus, organizēt un veikt ražas novākšanu un uzskaiti
* Patstāvīgi organizēt savu darbu, analizēt darba gaitu, uzņemties atbildību par sava darba rezultātu
* Sekot līdzi lauksaimniecības produkcijas tirgus tendencēm, pieprasījumam un cenām (Pasaules birža) un noteikt aktuālās tendences
* Plānot un izstrādāt darba uzdevumus savas kompetences ietvaros
* Uzskaitīt un analizēt darba rezultātus un ekonomiskos rādītājus, plānot naudas plūsmu
* Veidot grāmatvedības uzskaites dokumentus
* Lietot datortehniku un speciālo programmatūru dārzkopības darbu veikšanai
* Ievērot darba tiesisko attiecību normas
* Ievērot profesionālās un vispārējās ētikas pamatprincipus, rīkoties nestandarta situācijās un konfliktsituācijās
* Ievērot vides aizsardzības normatīvo aktu prasības, lietot videi draudzīgas tehnoloģijas un materiālus
* Šķirot darba procesā radušos atkritumus
* Pārzināt ķīmisko vielu glabāšanu, lietot ķīmisko vielu absorbentus
* Ievērot darba aizsardzības normatīvo aktu prasības
* Ievērot ugunsdrošības normatīvo aktu prasības
* Izvēlēties un lietot atbilstošus individuālos un kolektīvos darba aizsardzības līdzekļus
* Sniegt pirmo palīdzību
* Pārvaldīt valsts valodu
* Pārvaldīt vienu svešvalodu profesionālās saziņas līmenī
* Lietot profesionālo terminoloģiju valsts valodā un vienā svešvalodā, lietot augu nosaukumus latīņu valodā