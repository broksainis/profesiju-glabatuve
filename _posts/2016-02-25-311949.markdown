---
layout: post
    
title: adīto tekstiliju ražošanas speciālists
    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 311949

### Grupa
trešais profesionālās kvalifikācijas līmenis

### Apraksts

* tekstiliju ražošanas speciālists izgatavo tekstilijas vai piedalās tekstiliju ražošanā; piedalās jaunu tekstiliju produktu izstrādē; koordinē un plāno tekstiliju ražošanas ikdienas darbu norisi, nodrošinot kvalitatīva produkta izstrādi atbilstoši tehnoloģiskajām prasībām.
* Tekstiliju ražošanas speciālists strādā tekstilizstrādājumu ražošanas un izgatavošanas uzņēmumā, var būt pašnodarbināta persona vai individuālais komersants.

### Kompetences

* Spēja saprast audumu un adījumu pinumu veidu, iekārtošanas tehniskos zīmējumus, tehnoloģiskās kartes un lietot tos tekstiliju izgatavošanas procesā.
* Spēja atbildīgi sagatavot darba vietu konkrētā darba veikšanai, novērtējot iekārtu tehnisko un tehnoloģisko atbilstību, novēršot iekārtu tehniskās neatbilstības profesijas kompetences ietvaros.
* Spēja izvēlēties nepieciešamos palīgmateriālus un palīgierīces atbilstoši darba uzdevumam.
* Spēja atpazīt un kontrolēt ienākošo izejmateriālu atbilstību kvalitātes prasībām, izmantojot izejvielu un produktu pases un lietojot atbilstošas kvalitātes kontroles metodes.
* Spēja noteikt izejmateriāla neatbilstību kvalitātes prasībām un precīzi to dokumentēt saskaņā ar uzņēmumā noteikto kārtību.
* Spēja organizēt izejmateriālu plūsmu atbilstoši darba uzdevumam.
* Spēja atbilstoši veicamajam darba uzdevumam iestatīt tekstiliju ražošanas iekārtas, izmantojot iekārtu tehnisko dokumentāciju un lietojot nepieciešamos palīginstrumentus.
* Spēja izgatavot tekstilijas, pārzinot tekstiliju ražošanas un izgatavošanas tehnoloģiskos procesus.
* Spēja nodrošināt ikdienas ražošanas procesu, lietojot atbilstošas tekstiliju izgatavošanas tehnoloģijas saskaņā ar tehnoloģiskajām prasībām.
* Spēja novērtēt tekstiliju ražošanas procesa atbilstību tehnoloģiskajām prasībām.
* Spēja dokumentēt ražošanas procesa norisi, veikt tā analīzi un, ja nepieciešams, sniegt priekšlikumus ražošanas procesa uzlabošanai.
* Spēja saimnieciski organizēt ražošanas procesā radušos atkritumu un atgāju savākšanu un tālāko virzību.
* Spēja atpazīt un atbilstoši marķēt tekstilijas.
* Spēja kontrolēt tekstiliju fizikāli mehāniskos rādītājus, dokumentēt un analizēt iegūtos rezultātus, izmantojot atbilstošas pārbaudes metodes.
* Spēja noteikt tekstiliju kvalitāti, konstatēt defektus un to cēloņus, rast risinājumus defektu cēloņu novēršanai.
* Spēja patstāvīgi plānot savu un kontrolēt darba procesā iesaistītā personāla darbu, saimnieciski izmantojot resursus.
* Spēja veikt darba pienākumus, ievērojot darba aizsardzības normatīvo aktu prasības.
* Spēja izvēlēties un atbilstoši lietot konkrētajam darbam paredzētos individuālos un kolektīvos aizsardzības līdzekļus, nekaitējot savai un citu personu veselībai.
* Spēja ievērot vides aizsardzības normatīvo aktu prasības un veikt darba pienākumus, nekaitējot apkārtējai videi.
* Spēja atrast, izvērtēt un radoši izmantot iegūtās zināšanas par novitātēm tekstiliju ražošanas un izgatavošanas nozarē.
* Spēja sniegt konstruktīvus priekšlikumus darba procesa uzlabošanai.
* Spēja strādāt komandā un kontrolēt darba procesā iesaistītā personāla darbu.
* Spēja veikt darbu patstāvīgi un uzņemties atbildību par sava darba rezultātu.
* Spēja ievērot darba tiesisko attiecību normas.
* Spēja ievērot profesionālās un vispārējās ētikas pamatprincipus.
* Spēja sazināties valsts valodā un vismaz vienā svešvalodā.
* Spēja lietot profesionālo terminoloģiju valsts valodā un vienā svešvalodā.
* Spēja sniegt pirmo palīdzību.

### Prasmes 
* Saprast un lietot audumu un adījumu pinumu un iekārtošanas tehniskās shēmas.
* Lietot tekstiliju ražošanas un izgatavošanas tehnoloģiskās kartes konkrēta darba uzdevuma izpildei.
* Kontrolēt izejvielu atbilstību tekstiliju ražošanas un izgatavošanas izejvielu un produktu pasei.
* Iestatīt iekārtas, izmantojot tekstiliju ražošanas un izgatavošanas iekārtu tehnisko dokumentāciju.
* Izgatavot tekstilijas, pārzinot tekstiliju ražošanas un izgatavošanas tehnoloģiskos procesus (sukāšana, šķiedru irdināšana un maisīšana, kāršana, lenšu izstiepšana un ķemmēšana, priekšvērpšana, priekšdzijas vārīšana vai balināšana, vērpšana, apvīšana, spolēšana, šķeterēšana, teksturēšana, šķērēšana, smitēšana, nītīšana, siešana, aušana, adīšana, neausto drānu izgatavošana, apdare, kvalitātes noteikšana, marķēšana, iepakošana).
* Novērtēt tekstiliju ražošanas un izgatavošanas iekārtu tehnisko un tehnoloģisko atbilstību veicamā darba prasībām.
* Konstatēt un novērst iekārtu tehniskās neatbilstības profesijas kompetences ietvaros.
* Izvēlēties un lietot nepieciešamos palīgmateriālus un palīgierīces.
* Izmantot materiālu kvalitātes kontroles metodes.
* Atpazīt izejmateriālus un konstatēt to atbilstību pavaddokumentācijai.
* Noteikt izejmateriāla atbilstību kvalitātes prasībām.
* Organizēt ienākošo izejmateriālu plūsmu atbilstoši darba uzdevumam.
* Iestatīt tekstiliju ražošanas un izgatavošanas iekārtas, lietot iestatīšanai nepieciešamos palīginstrumentus.
* Lietot izvēlēto tekstilijas ražošanas un izgatavošanas tehnoloģiju un ievērot tās tehnoloģiskās prasības.
* Noteikt tekstiliju ražošanas un izgatavošanas procesa atbilstību tehnoloģiskajām prasībām.
* Patstāvīgi pieņemt lēmumus, profesijas kompetences ietvaros rast risinājumus tehnoloģiskā procesa neatbilstības novēršanai.
* Dokumentēt tekstiliju ražošanas un izgatavošanas procesa norisi.
* Analizēt un sniegt priekšlikumus tekstiliju ražošanas un izgatavošanas procesu efektivitātes paaugstināšanai.
* Organizēt ražošanas procesā radušos atkritumu un atgāju tālāko virzību (savākšana, šķirošana, otrreizēja pārstrāde, utilizācija).
* Atpazīt tekstiliju produktu, atbilstoši to marķēt.
* Izprast tekstiliju produkta fizikāli mehāniskos rādītājus (pavedienu šķiedru materiālu sastāvs, lineārais blīvums un numurs, grodums, groduma virziens, mitrums, uztinums jeb pakojuma blīvums; drānu šķiedru materiālais sastāvs, virsmas blīvums jeb 1 m2 masa, auduma vai adījuma blīvums, pinums; pavedienu un drānu stiepes robežstiprība, pagarināšanās spēja, elastība) un to ietekmi uz produkta īpašībām.
* Izmantot mērījumiem atbilstošus mērinstrumentus un mērierīces, apkopot un analizēt pārbaudes laikā iegūtos datus.
* Noteikt produkta defektus un to veidus.
* Atbilstoši atzīmēt produkta defektus.
* Rast risinājumus produkta defektu cēloņu novēršanai.
* Noteikt tekstiliju atbilstību kvalitātes prasībām.
* Novērtēt darba vietas atbilstību veicamajam darba uzdevumam un atbilstoši to iekārtot.
* Ievērot darba aizsardzības normatīvo aktu prasības, veicot darba pienākumus.
* Novērtēt instrumentu un iekārtu atbilstību drošai darba veikšanai.
* Atbilstoši konkrētajam darba uzdevumam izvēlēties un lietot nepieciešamos individuālos un kolektīvos aizsardzības līdzekļus.
* Ievērot vides aizsardzības normatīvo aktu prasības, veikt darba pienākumus, lietojot videi draudzīgas tehnoloģijas un materiālus.
* Strādāt komandā, komunicēt un sadarboties ar darba procesā iesaistīto personālu.
* Plānot savu darbu, noteikt veicamo darbu prioritātes un kontrolēt darba procesā iesaistītā personāla darbu.
* Plānot un organizēt ikdienas darba norisi.
* Iegūt informāciju un interesēties par novitātēm tekstiliju ražošanas un izgatavošanas nozarē.
* Lietot informācijas tehnoloģiju lietojumprogrammas un pilnveidot savas lietošanas prasmes.
* Sniegt priekšlikumus darba procesa uzlabošanai.
* Ievērot darba tiesisko attiecību normas.
* Ievērot profesionālās un vispārējās ētikas pamatprincipus.
* Pārvaldīt valsts valodu.
* Pārvaldīt vismaz vienu svešvalodu profesionālās saziņas līmenī.
* Lietot profesionālo terminoloģiju valsts valodā un vienā svešvalodā.
* Sniegt pirmo palīdzību.
* Strādāt patstāvīgi un uzņemties atbildību par sava darba rezultātu.