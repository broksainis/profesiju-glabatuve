---
layout: post
    
title: diriģents
    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 265201

### Grupa
piektais profesionālās kvalifikācijas līmenis

### Apraksts

* diriģents ar kori vai orķestri, solistiem vai cita sastāva muzicējošo vienību (turpmāk – muzicējošā vienība) iestudē dažādu laikmetu, stilu, žanru un formu skaņdarbus un vada to atskaņojumu; novērtē atskaņojuma tehnisko un māksliniecisko līmeni; veido skaņdarba interpretāciju; izvērtē sniegumu un izdara korekcijas; atlasa un izvērtē muzicējošās vienības māksliniecisko repertuāru; sastāda koncertu programmas; īsteno muzikālus projektus; sadarbībā ar radošo un administratīvi organizatorisko personālu plāno un organizē muzicējošās vienības darbu; atbild par profesionālā un mākslinieciskā darba kvalitāti, kā arī veic muzicējošās vienības mūziķu atlasi un komplektāciju.
* Diriģents strādā kultūrizglītības institūcijās, koncertaģentūrās, izglītības iestādēs, nevalstiskajās organizācijās un citos uzņēmumos, kur ir izveidotas muzicējošās vienības, var būt pašnodarbināta persona vai individuālais komersants.

### Kompetences

* Spēja pielietot zināšanas diriģēšanas mākslas jomā, pamatojoties gan uz tradīcijām, gan jaunākajām atziņām.
* Spēja izskaidrot mūzikas attīstības likumsakarības.
* Spēja izmantot un patstāvīgi attīstīt mākslinieciskās un tehniskās prasmes, pilnveidojot profesionālo meistarību.
* Spēja analizēt un izvērtēt dažādu laikmetu, stilu un žanru skaņdarbus.
* Spēja organizēt un vadīt muzicējošo vienību, radīt pozitīvu un radošu atmosfēru.
* Spēja prognozēt un sasniegt mākslinieciskā izpildījuma rezultātu, nodrošināt plānoto uzdevumu izpildes kvalitāti.
* Spēja patstāvīgi iestudēt un diriģēt dažādas sarežģītības pakāpes skaņdarbus dažādiem izpildītāju sastāviem (piemēram, korim a cappella (bez pavadījuma), skaņdarbus ar instrumentālo pavadījumu, skaņdarbus orķestrim, skaņdarbus orķestrim ar solistiem un ar kori, iestudēt un diriģēt simfonijas, operas un baletus), kā arī panākt augstu māksliniecisko izpildījumu.
* Spēja lietot profesionālo mūzikas terminoloģiju valsts valodā un vismaz divās svešvalodās (tai skaitā itāļu valodā).
* Spēja atlasīt dažādu laikmetu, stilu, žanru un formu māksliniecisko repertuāru un sastādīt muzicējošās vienības koncertu programmas.
* Spēja organizēt un plānot savu un muzicējošās vienības darbu.
* Spēja uzņemties atbildību un iniciatīvu, veicot darbu individuāli, komandā vai vadot citu cilvēku darbu, ievērojot profesionālās un vispārējās ētikas pamatprincipus.
* Spēja pieņemt lēmumus un rast risinājumus mainīgos vai neskaidros apstākļos.
* Spēja demonstrēt zinātnisku pieeju profesionālu problēmu risināšanā.
* Spēja sazināties valsts valodā un vismaz divās svešvalodās.
* Spēja ievērot autortiesības un blakustiesības un pārzināt ar tām saistītos normatīvos aktus.
* Spēja nodrošināt darba aizsardzības, elektrodrošības, ugunsdrošības un vides aizsardzības normatīvo aktu prasību izpildi.
* Spēja nodrošināt darba tiesisko attiecību normu ievērošanu.

### Prasmes 
* Analizēt dažādu laikmetu, stilu, žanru un formu skaņdarbus.
* Pārvaldīt klavierspēli.
* Iestudēt un diriģēt dažādas sarežģītības pakāpes skaņdarbus dažādiem izpildītāju sastāviem (piemēram, korim a cappella, skaņdarbus ar instrumentālo pavadījumu, skaņdarbus orķestrim, skaņdarbus orķestrim ar solistiem un ar kori, iestudēt un publiski diriģēt simfonijas, operas un baletus).
* Piemērot atbilstošu manuālo tehniku skaņdarba interpretācijas prasībām, ar manuālās tehnikas un emocionālās izpausmes palīdzību mobilizēt muzicējošo vienību skaņdarba atskaņojumam.
* Atlasīt māksliniecisko repertuāru atbilstoši muzicējošās vienības sastāvam, tās darbības mērķiem un uzdevumiem un sastādīt koncertu programmas.
* Novērtēt atskaņojuma tehnisko un māksliniecisko līmeni un izdarīt korekcijas.
* Ievērot darba aizsardzības, elektrodrošības un ugunsdrošības normatīvo aktu prasības.
* Ievērot vides aizsardzības normatīvo aktu prasības.
* Veikt darbu individuāli un grupā.
* Plānot un vadīt muzicējošās vienības darbu, radīt pozitīvu un radošu atmosfēru.
* Izmantot informācijas meklēšanas un atlases līdzekļus, lietot modernās informācijas tehnoloģijas.
* Sistemātiski pilnveidot diriģenta profesionālo kvalifikāciju.
* Pārvaldīt valsts valodu.
* Pārvaldīt vismaz divas svešvalodas saziņas līmenī.
* Lietot mūzikas terminoloģiju valsts valodā un vismaz divās svešvalodās (tai skaitā itāļu valodā).
* Ievērot darba tiesisko attiecību normas.
* Ievērot autortiesības un blakustiesības un ar tām saistītos normatīvos aktus.
* Ievērot profesionālās un vispārējās ētikas pamatprincipus un saskarsmes kultūru.