---
layout: post
    
title: datorsistēmu tehniķis

    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 351301

### Grupa
trešais profesionālās kvalifikācijas līmenis


### Apraksts

*  datorsistēmu tehniķis uzstāda vienkāršus lokālos datortīklus; pārbauda un novērš kļūmes visu veidu datortehnikas un programmatūras darbībā; konfigurē, diagnosticē un modernizē datortehniku, programmatūru un vienkāršus lokālos datortīklus; sniedz konsultācijas darbā ar datortehniku, programmatūru un biroja tehniku, tai skaitā elektroniski un telefoniski; ar savu profesionālo darbību veicina un uzlabo datorlietotāju darba efektivitāti.     Datorsistēmu tehniķis strādā uzņēmumā, kas sniedz informācijas un komunikācijas tehnoloģijas pakalpojumus, vai kā pašnodarbināta persona vai individuālais komersants.

### Kompetences

* Spēja izvērtēt datortehnikas, vienkāršu lokālo datortīklu, operētājsistēmu un lietojumprogrammatūras atbilstību datorlietotāju vajadzībām
* Spēja uzstādīt, konfigurēt, pārvietot un noņemt datortehniku
* Spēja veikt datortehnikas un vienkāršu lokālo datortīklu apkopi un uzlabošanu, diagnosticēšanu, kļūmju novēršanu un vienkāršus remontdarbus
* Spēja uzstādīt, konfigurēt un atjaunināt operētājsistēmas un lietojumprogrammatūru, diagnosticēt un novērst kļūmes operētājsistēmu un lietojumprogrammatūras darbībā
* Spēja izvēlēties un lietot piemērotus materiālus, atbilstošus mehāniskos un elektriskos instrumentus, mērinstrumentus, tehnoloģisko risinājumu, programmnodrošinājumu un normatīvajos aktos un ražotāju specifikācijās noteiktās prasības
* Spēja organizēt un nodrošināt datu glabāšanas un apmaiņas kārtību, datu aizsardzību un iznīcināšanu no neizmantojamiem vai bojātiem datu nesējiem
* Spēja lasīt, izprast darba uzdevumu izpildei nepieciešamos tehniskos rasējumus un shēmas, korekti interpretēt tehnisko dokumentāciju, veidot skices un darba zīmējumus, ievērot standartizētās prasības
* Spēja noteikt darba uzdevumu izpildei nepieciešamās darbības prioritārā secībā, izveidot pasūtījuma tehnisko specifikāciju, pamatoti noteikt un ievērot darba uzdevumu izpildes termiņus
* Spēja iepazīstināt datorlietotājus ar datortehnikas, programmatūras un vienkāršu lokālo datortīklu darbības pamatprincipiem
* Spēja secīgi iepazīstināt datorlietotājus ar ļaundabīgo programmatūru, tās veidiem un izpausmēm, datorsistēmu un lokālo datortīklu fizisko aizsardzību, datu aizsardzību un informācijas glabāšanu
* Spēja veidot prezentācijas
* Spēja regulāri un patstāvīgi sekot un iepazīties ar informācijas un komunikāciju tehnoloģijas nozares jaunākajām tehnoloģijām, iekārtām, darba instrumentiem un materiāliem, izmantot tehnisko dokumentāciju, tīmekli, datubāzes un citus tehniskās informācijas avotus
* Spēja sagatavot racionālus priekšlikumus datortehnikas un lokālo datortīklu attīstības plānošanai
* Spēja izvērtēt iegūtās zināšanas un prasmes un pastāvīgi pilnveidot profesionālo kvalifikāciju
* Spēja komunicēt un sadarboties ar kolēģiem, datorlietotājiem un saistīto profesiju speciālistiem, uzklausīt citus un argumentēti skaidrot savu viedokli
* Spēja veikt darbu patstāvīgi un uzņemties atbildību par sava darba rezultātu
* Spēja izmantot biroja tehniku un sazināties ar datorlietotājiem mutvārdos, lietišķajā sarakstē, telefoniski un elektroniski, noformēt dokumentus atbilstoši darba uzdevumiem, ievērot datu aizsardzības un konfidencialitātes principus
* Spēja profesionāli pārbaudīt un izvērtēt datortehnikas un vienkāršu lokālo datortīklu atbilstību darba aizsardzības normatīvo aktu prasībām, nepieciešamības gadījumā atbilstoši rīkoties
* Spēja organizēt, izmantot un uzturēt drošu darba vietu, ievērot elektrodrošības un ugunsdrošības, darba aizsardzības un vides aizsardzības normatīvo aktu prasības un sniegt pirmo palīdzību
* Spēja ievērot profesionālās ētikas principus, profesionālās saskarsmes un darba tiesisko attiecību normas
* Spēja sazināties valsts valodā un vienā svešvalodā un lietot profesionālo terminoloģiju

### Prasmes 
* Izprast datortehnikas tehniskās iespējas un izvērtēt atbilstību datorlietotāju prasībām
* Izvērtēt datortehnikas gatavību darbam un ekspluatācijas atbilstību darba aizsardzības prasībām
* Uzstādīt, konfigurēt, pārvietot un noņemt datortehniku vienkāršā lokālā un publiskā datortīklā, uzstādīt un noņemt datortehnikas komponentes
* Veikt datortehnikas un operētājsistēmu apkopi, izvērtēt datortehnikas uzlabojumu nepieciešamību
* Iegūt un izvērtēt informāciju datortehnikas uzlabojumu veikšanai, noteikt datortehnikas defektus un datorlietotāju kļūmes darbā ar datortehniku
* Izmantot darba procesam atbilstošu tehnisko dokumentāciju, instrumentus, mērinstrumentus un materiālus
* Noteikt galvenos vienkārša lokālā datortīkla kvalitātes parametrus un izvērtēt uzlabojumu nepieciešamību
* Izveidot kabeļu sistēmu vienkāršam lokālam datortīklam, ierīkot datortīkla pieslēguma vietas un savienojošos kabeļus
* Uzstādīt, konfigurēt un noņemt vienkārša lokālā datortīkla iekārtas
* Atrast un novērst kļūdas vienkārša lokālā datortīkla iekārtu konfigurācijā un vienkārša lokālā datortīkla infrastruktūrā
* Izvērtēt, uzstādīt un konfigurēt lietojumprogrammatūras prasību atbilstību vienkārša lokālā datortīkla ātrdarbībai un datortehnikas parametriem un datorlietotāju vajadzībām
* Izvērtēt datora operētājsistēmu atbilstību datortehnikas parametriem un datorlietotāju vajadzībām, uzstādīt, nomainīt un konfigurēt datora operētājsistēmas atbilstoši datortehnikas tehniskajiem parametriem un datorlietotāju vajadzībām
* Automatizēt operētājsistēmu uzstādīšanas un konfigurēšanas procesus un veikt lietojumprogrammatūras, operētājsistēmu, dziņu, aparātprogrammatūras atjaunināšanu
* Diagnosticēt un novērst kļūmes operētājsistēmu un lietojumprogrammatūras darbībā
* Atrast un izprast operētājsistēmu un lietojumprogrammatūras ģenerētus žurnālfailus
* Nodrošināt operētājsistēmu un lietojumprogrammatūras aizsardzību pret ļaundabīgo programmatūru un nodrošināt datorsistēmu un vienkāršu lokālo datortīklu fizisko aizsardzību.
*  Izvērtēt, identificēt, plānot un veikt datu aizsardzības pasākumus, plānot rezerves kopijām nepieciešamo vietu datu glabātavās vai datu nesējos
* Noteikt un īstenot datu glabāšanas un apmaiņas kārtību, izveidot datu rezerves kopēšanas plānu, veikt datu rezerves kopēšanu, atjaunot datus no rezerves kopijām
* Konfigurēt datu sinhronizāciju starp iekārtām un veikt drošu datu iznīcināšanu ar lietojumprogrammatūras līdzekļiem vai speciālām iekārtām
* Izveidot datortehnikas tehnisko parametru un lietojumprogrammatūras audita struktūru, iegūt, apkopot un prezentēt nepieciešamos audita datus
* Lasīt un saprast darba procesam nepieciešamos rasējumus un tehnisko dokumentāciju
* Sagatavot un prezentēt priekšlikumus datortehnikas un lokālo datortīklu ierīkošanai un modernizēšanai
* Patstāvīgi veikt datortehnikas un programmatūras uzskaiti ar atbilstošiem lietojumprogrammatūras līdzekļiem
* Plānot darba uzdevumus, to secību un izpildes termiņus
* Komunicēt un sadarboties ar kolēģiem un datorlietotājiem, uzklausīt ieteikumus un norādījumus
* Izveidot iepirkuma tehnisko specifikāciju un izmantot to darba procesā
* Izmantot biroja tehniku, sagatavot un noformēt dokumentus atbilstoši darba uzdevumiem
* Rīkoties saskaņā ar darba iekārtu un darba aprīkojuma lietošanas instrukcijām
* Novērtēt paveiktā darba atbilstību darba uzdevumam, uzņemties atbildību par sava darba rezultātiem
* Iegūt, izvērtēt, atlasīt un izmantot informāciju
* Ievērot normatīvo aktu, standartu un citas uzņēmumam saistošās dokumentācijas prasības informācijas un komunikāciju tehnoloģijas nozarē
* Pilnveidot profesionālo kompetenci
* Pārvaldīt valsts valodu
* Pārvaldīt vienu svešvalodu saziņas līmenī
* Lietot profesionālo terminoloģiju valsts valodā un vienā svešvalodā
* Ievērot profesionālās ētikas principus un darba tiesisko attiecību normas
* Ievērot darba vietai un darba aprīkojuma lietošanai noteiktās ekspluatācijas prasības un atbilstošu darba drošības un veselības režīmu
* Ievērot elektrodrošības un ugunsdrošības, darba un vides aizsardzības normatīvo aktu prasības un sniegt pirmo palīdzību