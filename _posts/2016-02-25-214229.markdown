---
layout: post
    
title: transportbūvju būvinženieris

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 214229

### Grupa
piektais profesionālās kvalifikācijas līmenis


### Apraksts

* transportbūvju būvinženieris ir kvalificēts speciālists, kurš ievērojot universālā dizaina principus projektē ceļus, tiltus un citas transportbūves; vada būvprojektus, uztur šīs būves ekspluatācijas kārtībā; veic konstrukciju aprēķinus, pārzina būvniecības materiālu tehnoloģiju un būvdarbu vadīšanu; organizē un vada būvlaukuma resursus profesionālā un no izmaksu viedokļa efektīvā veidā - veic būvniecības un ekspluatācijas procesa plānošanu un uzraudzību; pārbauda projekta dokumentāciju; plāno visu būvobjekta realizācijā iesaistīto dalībnieku sadarbību un būvdarbu veikšanas kārtību; dod nepieciešamos rīkojumus padotajiem un būves realizācijas dalībniekiem un pārbauda šo rīkojumu izpildi; seko, lai būvdarbi tiktu veikti atbilstoši būvprojekta, būvnormatīvu un standartu prasībām noteiktos termiņos un to izmaksas iekļautos apstiprinātās tāmes ietvaros; plāno nepieciešamos pasākumus kvalitātes nodrošināšanai un darba un satiksmes drošībai objektā; sastāda un kontrolē būves izpilddokumentāciju; kontrolē un analizē darbu izpildi un izstrādā darbu organizēšanas un veikšanas projektus būvnormatīviem atbilstošā tehnoloģiskajā līmenī, efektīvi un lietderīgi izmantojot resursus; pārzina būvju ekspluatāciju; veic zinātniskās pētniecības darbus un izstrādā jaunas celtniecības inženierzinātņu teorijas un metodes. 
* Transportbūvju būvinženieris strādā uzņēmumos, kas nodarbojas ar transportbūvju projektēšanu, būvniecību un ekspluatāciju vai kā pašnodarbināta persona, vai individuālais komersants. 

### Kompetences

* Spēja atbildīgi un patstāvīgi veikt transportbūvju būvinženiera pienākumus atbilstoši Latvijas Republikas normatīvajiem aktiem un Eiropas Savienības tiesību normām
* Spēja izstrādāt tādas virszemes transporta infrastruktūras sistēmas, kas garantē drošu tās funkcionēšanu
* Spēja, ievērojot universālā dizaina principus, projektēt autoceļus, tiltus un citas transportbūves, pielietojot inovatīvas pieejas un tehnoloģiskos sasniegumus
* Spēja plānot, organizēt un vadīt transportbūvju projektēšanas, būvniecības un ekspluatācijas procesus un tajos iesaistīto speciālistu darbu
* Spēja vadīt progresīvo tehnoloģiju un inovatīvo procesu ieviešanu transportbūvju nozarē
* Spēja pilnveidot autoceļu, tiltu un citu transportbūvju pārvaldes, būvniecības un ekspluatācijas uzņēmumu organizatoriskās un vadības struktūras
* Spēja izglītot pakļautībā esošo personālu, veicināt tā profesionālo izaugsmi transportbūvju jomā
* Spēja strādāt ar transportbūvju projektu izstrādāšanai nepieciešamajām datorprogrammām
* Spēja lietišķi sazināties (verbāli, rakstveidā)
* Spēja veidot profesionālas attiecības ar pasūtītāju, darba devēju un padotajiem
* Spēja darbu veikt individuāli un mērķgrupās
* Spēja analizēt un risināt problēmu situācijas
* Spēja sazināties valsts valodā un divās svešvalodās
* Spēja veikt pētījumus ar zinātnisku vērtību transportbūvju un transporta virszemes infrastruktūras jomā
* Spēja pārzināt un pielietot universālā dizaina principus

### Prasmes 
* Pielietot gan vispārēju būvniecību reglamentējošus dokumentus, gan speciālos autoceļu būvniecību reglamentējošos dokumentus
* Pielietot transportbūvju būvnormatīvus un atbilstošos būvstandartus
* Pārzināt normatīvos aktus civiltiesību un administratīvo tiesību jomā
* Pielietot normatīvos aktus darba tiesisko attiecību jomā
* Projektēt transportbūves, izstrādāt projekta dokumentāciju skiču vai tehniskā projekta sastāvā
* Projektēt ceļa segas
* Izstrādāt ceļu satiksmes organizācijas projektu
* Pārzināt būtiskās prasības transportbūvēm (mehānisko stiprību un stabilitāti (noturību), nekaitīgumu videi, lietošanas drošību, atbilstību pielietojumam, būvju pieejamību, dabas resursu racionālu izmantošanu)
* Pārzināt transportbūvju konstruktīvos risinājumus (nesošo un balstu konstrukciju projektēšanu, inženierkomunikāciju risinājumus un izbūves pamatprincipus)
* Noteikt projekta izmaksas, ņemot vērā specifiskās prasības transportbūvēm
* Sastādīt transportbūvju būvdarbu tāmes, izvērtēt ekonomiskos faktorus un izvēlēties izdevīgāko variantu, izprast tehnisko faktoru mijiedarbību ar ekonomiskajiem
* Pielietot mūsdienu datortehniku un speciālo programmatūru transportbūvju projektēšanai
* Pārzināt transportbūvju būvniecības tehnoloģiju (darba paņēmienus un operācijas, būvdarbu tehnoloģiskos procesus, būvdarbu klasifikāciju un speciālos būvdarbus, tehnoloģisko aprīkojumu)
* Orientēties autoceļu un tiltu būvniecībai raksturīgo būvmateriālu piedāvājumā, piemērotībā un izmaksās, pārzināt būvmateriālu īpašības
* Pārzināt transportbūvju būvniecībā pielietotās būvmašīnas, mehānismus un instrumentus
* Izstrādāt transportbūvju organizēšanas (veikšanas) projektu (būvdarbu kalendāro plānu, būvdarbu ģenerālplānu, būvdarbu tehnoloģisko shēmu, kvalitātes nodrošināšanas plānu)
* Noformēt izpilddokumentus būvlaukumā, aizpildīt būvdarbu žurnālu un autoruzraudzības žurnālu
* Plānot un taupīgi izlietot finansējumu un materiālos resursus
* Pārzināt darba samaksas sistēmas, darba normēšanu un prast to pielietot
* Realizēt transportbūvju būvdarbu kvalitātes kontroles vadību
* Pārzināt transportbūvju būvniecībai raksturīgās darba aizsardzības un vides aizsardzības prasības un nodrošināt to realizāciju būvobjektā, veidojot optimālu būvlaukuma infrastruktūru, organizējot būvmašīnu un mehānismu drošu ekspluatāciju un drošu darbu veikšanu
* Pārzināt būvlaukuma infrastruktūru
* Pārzināt ģeodēziskos un metroloģiskos darbus būvobjektā
* Organizēt materiālu, būvizstrādājumu un tehnisko līdzekļu uzskaiti atbilstoši normatīvo aktu un būvdarbu līguma prasībām
* Pielietot vadīšanas un saskarsmes psiholoģiju
* Pārvaldīt valsts valodu
* Pārvaldīt vismaz divas svešvalodas saziņas līmenī
* Pielietot profesionālo terminoloģiju valsts valodā un vismaz divās svešvalodās
* Pārzināt un pielietot universālā dizaina principus