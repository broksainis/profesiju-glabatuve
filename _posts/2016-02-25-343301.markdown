---
layout: post
    
title: bibliotekārs
    
tags: trešais_profesionālās_kvalifikācijas_līmenis
    
categories: trešais_profesionālās_kvalifikācijas_līmenis
    
date: 2016-02-25
    
---
# 343301

### Grupa
trešais profesionālās kvalifikācijas līmenis

### Apraksts

* bibliotekārs sniedz bibliotēkas un informācijas pakalpojumus uz vietas, tiešsaistē un attālināti; popularizē bibliotēku un tās piedāvājumus; komplektē un kataloģizē iespiestos un elektroniskos dokumentus; pārzina bibliotēku informācijas sistēmas un resursus.
* Bibliotekārs strādā akadēmiskajās, speciālajās, publiskajās, izglītības iestāžu bibliotēkās un informācijas centros.

### Kompetences

* Spēja orientēties Latvijas bibliotēku sistēmas uzbūvē, bibliotēku tipoloģijā un bibliotēku nozares darbībā.
* Spēja organizēt bibliotēkas vai tās struktūrvienības sadarbību ar citām bibliotēkas struktūrvienībām, bibliotēkām un institūcijām.
* Spēja motivēt sabiedrību bibliotēkas resursu un pakalpojumu izmantošanai.
* Spēja iekļauties vietējās kopienas un tās institūciju darbības stratēģijās un to īstenošanā.
* Spēja organizēt un sniegt bibliotēkas un informācijas pakalpojumus.
* Spēja veidot radošai un informatīvai darbībai labvēlīgu vidi darbā ar bibliotēkas lietotājiem.
* Spēja pārvaldīt bibliotēkas krājumus.
* Spēja izmantot citu bibliotēku un institūciju krājumus un informācijas resursus pakalpojumu sniegšanā.
* Spēja izmantot informācijas un komunikācijas tehnoloģijas un biroja tehniku darba uzdevumu veikšanai.
* Spēja sazināties ar bibliotēkas lietotājiem mutvārdos, lietišķajā sarakstē, pa telefonu un elektroniski, noformēt dokumentus atbilstoši darba uzdevumam.
* Spēja veidot prezentācijas, iesaistīties projektos.
* Spēja sagatavot racionālus priekšlikumus bibliotēkas attīstības plānošanai.
* Spēja komunicēt un sadarboties ar kolēģiem, bibliotēkas lietotājiem un saistīto profesiju speciālistiem, uzklausīt citus un argumentēti skaidrot savu viedokli.
* Spēja veikt darbu patstāvīgi un uzņemties atbildību par sava darba rezultātu.
* Spēja sazināties valsts valodā un vienā svešvalodā un lietot tās informācijas resursu meklēšanā un izmantošanā.
* Spēja ievērot profesionālās ētikas principus un darba tiesisko attiecību normas.
* Spēja regulāri un patstāvīgi sekot bibliotēku nozares aktualitātēm un iepazīties ar tām.
* Spēja izvērtēt iegūtās zināšanas un prasmes un pastāvīgi pilnveidot profesionālo kvalifikāciju.
* Spēja adekvāti rīkoties nestandarta situācijās.
* Spēja ievērot darba un vides aizsardzības normatīvo aktu prasības, elektrodrošības un ugunsdrošības noteikumus un sniegt pirmo palīdzību.

### Prasmes 
* Pārzināt un pielietot bibliotēku nozares normatīvos dokumentus.
* Plānot bibliotēkas vai bibliotēkas struktūrvienības darbu, sagatavot un īstenot darba plānošanas un organizēšanas dokumentus.
* Pārzināt un lietot bibliotēkas informācijas sistēmu un informācijas un komunikācijas tehnoloģijas.
* Meklēt, iegūt, analizēt, vērtēt informāciju un informācijas resursus.
* Nodrošināt bibliotēkas krājuma veidošanu, papildināšanu, uzskaiti, uzturēšanu un informācijas dokumentu glabāšanu, pieejamību un izmantošanu bibliotēkas lietotājiem.
* Sistematizēt, klasificēt un kataloģizēt iespieddarbus un citus informācijas dokumentus, kā arī prezentēt iegūtos rezultātus.
* Ievērot datu aizsardzību un lietotāju tiesības.
* Veidot profesionālu saskarsmi ar dažādām bibliotēkas lietotāju grupām, ievērojot profesionālās un vispārējās ētikas pamatprincipus.
* Popularizēt bibliotēku un bibliotēkas pakalpojumus.
* Veicināt bibliotēkas lietotāju informācijpratību un lasītprasmi.
* Pārvaldīt valsts valodu.
* Pārvaldīt vienu svešvalodu saziņas līmenī.
* Lietot bibliotēku nozares terminoloģiju valsts valodā un vienā svešvalodā.
* Strādāt individuāli un grupā.
* Sniegt tiešos un attālinātos pakalpojumus.
* Sadarboties ar bibliotēkas dibinātāju, valsts pārvaldes un nevalstiskajām institūcijām, kā arī citām bibliotēkām.
* Pilnveidot profesionālo kvalifikāciju.
* Ievērot darba aizsardzības, ugunsdrošības un elektrodrošības normatīvo aktu prasības.
* Sniegt pirmo palīdzību.
* Ievērot vides aizsardzības normatīvo aktu prasības.
* Ievērot darba tiesisko attiecību normas.