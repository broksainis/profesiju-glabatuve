---
layout: post
    
title: vizāžists

    
tags: otrais_profesionālās_kvalifikācijas_līmenis
    
categories: otrais_profesionālās_kvalifikācijas_līmenis
    
date: 2016-02-25
    
---
# 514205

### Grupa
otrais profesionālās kvalifikācijas līmenis


### Apraksts

*  vizāžists ir skaistumkopšanas nozares speciālists, kurš konsultē klientu par grima izvēli; novērtē klienta sejas ādas stāvokli; zīmē grima skices; izvēlas piemērotus materiālus; sagatavo sejas ādu grima uzklāšanai; uzklāj grimu; pārzina modes tendences un grima uzklāšanas jaunākās tehnoloģijas; patstāvīgi plāno un organizē savu darbu.     Vizāžists strādā skaistumkopšanas nozares uzņēmumos vai kā pašnodarbināta persona vai individuālais komersants.

### Kompetences

* Spēja novērtēt klienta personību un sejas ādas tipu
* Spēja konsultēt klientu grima izvēlē un sejas korekcijas jautājumos, radoši izmantojot zināšanas modes vēsturē, aktuālajās tendencēs un pozitīvas saskarsmes veidošanā
* Spēja pieņemt klienta pasūtījumu, izstrādāt pakalpojuma izmaksu tāmi un noformēt nepieciešamo dokumentāciju
* Spēja skicēt grimu
* Spēja sagatavot klienta sejas ādu grima uzklāšanai
* Spēja izvēlēties atbilstošākos līdzekļus, tehnoloģijas un materiālus grima uzklāšanai
* Spēja veidot daudzveidīgu grimu un izmantot specefektu materiālus atbilstoši klienta vajadzībām un vēlmēm
* Spēja pieskaņot grimu klienta izvēlētajam tērpam
* Spēja sekot līdzi aktuālajām grima modes tendencēm, izmantojot dažādus informatīvos avotus
* Spēja sadarboties pasūtījuma izpildē ar citiem speciālistiem
* Spēja ievērot darba aizsardzības normatīvo aktu prasības, veikt darba pienākumus, nekaitējot savai, klientu un citu personu veselībai
* Spēja ievērot vides aizsardzības normatīvo aktu prasības un veikt darba pienākumus, nekaitējot videi
* Spēja sazināties valsts valodā un vienā svešvalodā
* Spēja sniegt pirmo palīdzību
* Spēja lietot profesionālo terminoloģiju
* Spēja veikt darbu patstāvīgi un uzņemties atbildību par sava darba rezultātu
* Spēja ievērot profesionālās un vispārējās ētikas principus
* Spēja ievērot darba tiesisko attiecību normas


### Prasmes 
* Izvēlēties dekoratīvo un kopjošo kosmētiku atbilstoši klienta vēlmēm, stilam, finansiālajām iespējām un ādas stāvoklim
* Analizēt klienta sejas proporcijas un īpatnības
* Izmantot kompozīcijas veidošanas pamatprincipus grima izveidē
* Sagatavot grima skices
* Izvēlēties grima uzklāšanas tehnoloģiju
* Izmantot atbilstošākos dekoratīvās un kopjošās kosmētikas līdzekļus, instrumentus un materiālus
* Pārrunāt ar klientu grima ieceri un nepieciešamās sejas korekcijas
* Sagatavot sejas ādu grima uzklāšanai
* Veikt uzacu korekciju
* Aprēķināt grima veidošanas izmaksas un noteikt cenu
* Lietot informācijas tehnoloģijas savas profesionālās darbības veikšanai
* iekārtot darba vietu grima izveidei
* Ievērot darba aizsardzības normatīvo aktu prasības
* ievērot vides aizsardzības normatīvo aktu prasības
* Pārvaldīt valsts valodu
* Pārvaldīt vienu svešvalodu profesionālajā saziņas līmenī.
* Lietot profesionālo terminoloģiju valsts valodā un vienā svešvalodā
* Sniegt pirmo palīdzību
* Veikt darbu patstāvīgi un uzņemties atbildību par sava darba rezultātu
* Ievērot profesionālās un vispārējās ētikas principus
* Ievērot darba tiesisko attiecību normas