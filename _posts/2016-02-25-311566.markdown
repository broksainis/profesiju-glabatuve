---
layout: post
    
title: mašīnbūves speciālists

    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 311566

### Grupa
ceturtais profesionālās kvalifikācijas līmenis


### Apraksts

* mašīnbūves speciālists, lietojot speciālas datorprogrammas, konstruē detaļas un mezglus, projektē to izgatavošanas un montāžas tehnoloģiskos procesus, nodrošinot ar programmām automatizētos ciparu programmas vadības (turpmāk – NC) darbgaldus, kā arī uzrauga mehāniķu, iekārtu atslēdznieku un izstrādājumu montētāju darbu. 
* Mašīnbūves speciālists strādā uzņēmumos, kuros veic mašīnbūves un metālu konstrukciju, rūpniecības mašīnu, mehānisko iekārtu un tehnisko ierīču, izstrādājumu datorizētu projektēšanu, izgatavošanu, apkalpošanu un remontu. 

### Kompetences

* Spēja plānot un organizēt mašīnbūves uzņēmuma vai tā struktūrvienības darbu
* Spēja strādāt ar mašīnbūves un metālapstrādes nozares tehnisko dokumentāciju
* Spēja lasīt rasējumus, tehnoloģiskās kartes un NC darbgaldu vadības programmas
* Spēja izstrādāt un pārbaudīt darba rasējumus pēc skicēm un tehniskiem noteikumiem, ko sagatavojuši inženieri, projektētāji vai klienti
* Spēja lietot automatizētās projektēšanas sistēmas
* Spēja veikt mehāniskās apstrādes un tehnoloģiskā procesa analīzi
* Spēja izstrādāt mehāniskās apstrādes tehnoloģisko operāciju maršrutu un noteikt to veikšanai nepieciešamo laiku
* Spēja veikt mehāniskās apstrādes un montāžas metroloģiskā nodrošinājuma analīzi
* Spēja laikus plānot ražošanas procesu, noteikt tā prioritātes un organizēt tā savlaicīgu izpildi
* Spēja laikus un operatīvi koriģēt ražošanas procesus un veikt korekcijas tehnoloģiskajā un konstruktoru dokumentācijā
* Spēja kontrolēt tehnoloģiskā procesa ievērošanu
* Spēja novērtēt materiāla daudzumu un darba patēriņu pasūtījumam
* Spēja veikt darbu patstāvīgi un atbildēt par darba rezultātiem
* Spēja strādāt komandā (grupā) un vadīt citus darbiniekus
* Spēja argumentēt savu viedokli, pārliecināt citus un risināt konfliktsituācijas
* Spēja sadarboties ar citu profesiju pārstāvjiem
* Spēja saskaņot tehnisko dokumentāciju ar ieinteresētajiem uzņēmumiem
* Spēja iegūt un analizēt informāciju par jaunākām tehnoloģijām un sagatavot to ieviešanas pamatojumu uzņēmumā
* Spēja sniegt operatīvu informāciju par darba rezultātiem
* Spēja pielietot ISO standartus, Eiropas Savienības un citu valstu standartus mašīnbūves un metālapstrādes nozarēs
* Spēja patstāvīgi veidot iemaņas darbā ar jaunākajām informācijas tehnoloģijām
* Spēja sazināties valsts valodā un vismaz divās svešvalodās.

### Prasmes 
* Analizēt projektēšanai nepieciešamos datus, konstruējot vienkāršus algoritmus
* Konstruēt un aprakstīt vienkāršu mašīnu mehānismus un detaļas, izmantojot datorizētās projektēšanas, ražošanas un inženieraprēķinu (CAD/CAM/CAE) tehnoloģijas
* Saskaņot projektēšanas un apstrādes programmas
* Lietot darba izpildei nepieciešamo tehnisko normatīvo dokumentāciju
* Analizēt izstrādājumu un ražošanas procesu tehnoloģiskos aspektus un sniegt konsultācijas
* Precizēt un saskaņot projektēšanas tehnisko uzdevumu
* Sagatavot konstrukcijas detaļu un mezglu tehnoloģiskos dokumentus
* Sagatavot vadības programmu NC darbgaldiem
* Veidot griezējinstrumentu apstrādes trajektorijas
* Lietot un papildināt griezējinstrumentu bibliotēkas
* Lietot kontroles mērinstrumentus un iekārtas izstrādājumu kvalitātes nodrošināšanai
* Pilnveidot izstrādājuma konstrukciju un izgatavošanas tehnoloģiju
* Iestatīt programmatūru uz NC ražošanas iekārtām
* Veikt izmaiņas tehnoloģiskajā dokumentācijā atbilstoši izmaiņām ražošanas procesā
* Veikt datu pārnešanu no vadības programmas uz ārējo programmnesēju
* Veikt NC iekārtu vadības programmas korekciju pēc izmēģinājuma detaļas izgatavošanas
* Novērtēt iekārtu tehniskās drošības atbilstību normatīvo aktu prasībām
* Uzturēt savu profesionālo kompetenci
* Uzņemties atbildību par profesionālo darbību
* Domāt kritiski un risināt problēmas
* Veikt administratīvus pienākumus mašīnbūves uzņēmumā vai tā struktūrvienībā
* Noteikt prioritātes ražošanas procesa darba uzdevumiem
* Plānot un organizēt veicamo darbu
* Līdzdarboties komandas darbā
* Pielietot ar izpratni mašīnu zinātnes sasniegumus un pētniecības rezultātus ražošanā
* Pārvaldīt valsts valodu
* Pārvaldīt divas svešvalodas saziņas līmenī
* Pielietot profesionālo terminoloģiju valsts valodā un vismaz divās svešvalodās
* Ievērot darba tiesiskās, darba aizsardzības un vides aizsardzības prasības