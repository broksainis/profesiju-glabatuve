---
layout: post
    
title: pastorālais konsultants

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 263622

### Grupa
piektais profesionālās kvalifikācijas līmenis


### Apraksts

* 
* pastorālais konsultants ir sertificēts speciālists, kurš ieguvis augstāko izglītību reliģijā vai teoloģijā un profesionālo kvalifikāciju pastorālajā konsultēšanā, kas veic vienas vai vairāku personu, ģimeņu un grupu garīgo aprūpi un konsultēšanu, integrējot reliģiskos resursus un humanitāro, sociālo un izglītības zinātņu atziņas, lai veicinātu personības vispusīgu garīgo un psiholoģisko attīstību, kā arī, lai sniegtu atbalstu daudzveidīgu garīgu, psiholoģisku un sociālu problēmu risināšanā; veic savu profesionālo darbību patstāvīgi vai arī multiprofesionālas un daudzdisciplināras komandas sastāvā; piedalās zinātniski pētnieciskajos projektos un profesionālās izglītības realizēšanā, veicinot specialitātes attīstību; ir atbildīgs par savas kvalifikācijas uzturēšanu, garīgo un profesionālo izaugsmi, savā darbā ievērojot profesionālo ētiku. 
* 	Pastorālais konsultants strādā reliģiskajās draudzēs un institūcijās garīgās aprūpes un izglītības jomā, un atbilstoši savai kompetencei var veikt katehēta, garīgās aprūpes veicēja, ģimeņu konsultanta pienākumus. 
* 	Pastorālais konsultants var veikt kapelāna pienākumus veselības un sociālās aprūpes iestādēs, ieslodzījuma vietās, militārajās struktūrās un citos uzņēmumos. 
* 	4 

### Kompetences

* Spēja konsultanta darbā balstīties uz savas konfesijas mācību
* Spēja pastorālajā konsultēšanā integrēt humanitāro, sociālo un izglītības zinātņu atziņas
* Spēja plānot, vadīt un izvērtēt apmācību (katehēzes) nodarbības
* Spēja plānot, vadīt pastorāla rakstura pasākumus sadarbībā ar attiecīgās institūcijas vadību
* Spēja pastorālās konsultēšanas procesā veidot atbalstošas un attīstību veicinošas attiecības, ņemot vērā personas vajadzības, resursus un pastorālajā konsultēšanā pieejamās palīdzības iespējas
* Spēja konsultēt personu, lai veicinātu ikvienas personas vispusīgu garīgo un psiholoģisko attīstību un pārvarētu dažādas garīgas, psiholoģiskas un sociālas problēmas
* Spēja lietot profesionālo domāšanu, argumentēti spriest pastorālās konsultēšanas procesā
* Spēja veikt pastorālo konsultēšanu un aprūpi, respektējot personas fiziskās, emocionālās un garīgās robežas, kā arī reliģiskos un konfesionālos uzskatus
* Spēja uzņemties atbildību par pastorālās konsultēšanas un garīgās aprūpes rezultātiem
* Spēja sniegt pastorālo aprūpi un konsultācijas personai veselības un sociālās aprūpes, brīvības atņemšanas iestādēs, militārajās struktūrās un citos uzņēmumos
* Spēja uzturēt profesionālas un starpdisciplināras attiecības ar citu jomu speciālistiem, lai efektīvāk palīdzētu personai
* Spēja ievērot profesionālās ētikas normas un normatīvo aktu prasības pastorālās konsultēšanas un aprūpes jomā
* Spēja veikt pētījumus ar zinātnisku vērtību apmācības (katehēzes) un pastorālās aprūpes un konsultēšanas jomās
* Spēja sazināties valsts valodā un vismaz divās svešvalodās.
* 

### Prasmes 
* Apzināties un ievērot savas kompetences robežas saskaņā ar attiecīgās reliģiskās organizācijas mācību, profesionālās ētikas kodeksu un normatīvo aktu prasībām pastorālās konsultēšanas un aprūpes jomā
* Izvērtēt un integrēt apmācībā (katehēzē) un pastorālajā konsultēšanā teoloģijas, filozofijas, pedagoģijas un psiholoģijas zinātņu aktuālās teorijas un praktiskās atziņas
* Koordinēt un plānot apmācību (katehēzi) un pastorālo aprūpi
* Izvēlēties attiecīgajai personai vai personu grupai piemērotas didaktiskās stratēģijas un pedagoģiskās metodes
* Izvērtēt apmācības (katehēzes) un pastorālās aprūpes gaitu un rezultātus
* Plānot un veikt zinātnisko darbu apmācību (katehēzes) pastorālās konsultēšanas un aprūpes jomā, īstenojot kvalitatīvās un kvantitatīvās informācijas iegūšanu un apstrādi
* Apkopot un analizēt pētījumā iegūtos datus, izstrādājot teorētiskas un praktiskas rekomendācijas
* Izvērtēt un kompetenti pielietot zinātnisko pētījumu rezultātus apmācības (katehēzes) un pastorālās konsultēšanas un aprūpes jomā
* Pārzināt un raksturot pastorālās konsultēšanas un aprūpes teoloģiju, kuras ietvaros konsultants darbojas
* Vispusīgi izvērtēt pastorālajā aprūpē esošās personas vajadzības, cerības un resursus
* Pielietot konsultanta kompetencei atbilstošas izpētes metodes
* Izvēlēties un lietot atbilstošu saziņas veidu un paņēmienus darbam ar dažāda vecuma un sociālo grupu personām, viņu tuviniekiem un citām garīgās aprūpes procesā iesaistītām personām
* Izvērtēt prioritātes (steidzamības pakāpi) un sniegt atbalstu krīzes situācijās pastorālās konsultēšanas un aprūpes ietvaros
* Sniegt pastorālās konsultācijas un aprūpi personai, kas pārdzīvo zaudējumu un sēras
* Sagatavot saderinātos laulībām
* Sniegt pastorālas konsultācijas personām, ģimenēm un grupām
* Izprast personu savstarpējo attiecību dinamiku grupās un organizācijās
* Veicināt un pielietot pozitīvas saskarsmes iemaņas pastorālās konsultēšanā un aprūpē
* Sniedzot garīgo aprūpi, sadarboties ar dažādu nozaru speciālistiem, tai skaitā, garīdzniekiem, ārstiem, psihologiem, psihoterapeitiem, sociālajiem darbiniekiem
* Sadarboties ar institūcijām, kas saistītas ar veicamo pastorālās aprūpes un konsultēšanas darbu
* Strādāt komandā/grupā, risinot kompleksas pastorālas problēmas
* Pārzināt garīgās aprūpes resursus un piedāvāt tos pastorālās konsultācijas ietvaros
* Koordinēt un organizēt publiskos dievkalpojumus atbilstoši apstākļiem un vajadzībām
* Veicināt starpreliģiju un ekumēnisko dialogu pastorālās konsultēšanas un aprūpes praksē
* Ievērot konfidencialitāti pastorālās konsultēšanas un aprūpes darbā
* Rūpēties par savu garīgo un profesionālo izaugsmi, fizisko un psiholoģisko labklājību
* Prast noformēt attiecīgo dokumentāciju
* Lietot datoru informācijas glabāšanai un apstrādei
* Pārvaldīt valsts valodu
* Pārvaldīt vismaz divas svešvalodas saziņas līmenī
* Lietot profesionālo terminoloģiju valsts valodā un vismaz divās svešvalodās
* Ievērot darba tiesiskās attiecības, darba aizsardzības, ugunsdrošības un vides aizsardzības noteikumus
* 