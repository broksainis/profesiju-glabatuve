---
layout: post
    
title: drošības speciālists

    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 541901

### Grupa
ceturtais profesionālās kvalifikācijas līmenis


### Apraksts

* drošības speciālists organizē, kontrolē uzņēmuma īpašuma un personāla drošības pasākumu kompleksa darbību, kas vērsts uz pastāvošo un prognozējamo risku apzināšanu un neitralizāciju; organizē, nodrošina un veic uzraudzību pār uzņēmuma drošības, ugunsdrošības un citu normatīvo aktu prasību izpildi drošības jomā; izstrādā, sagatavo un iesniedz vadībai informāciju par jautājumiem, kas saistīti ar uzņēmuma drošības interešu un konfidenciālās informācijas aizsardzību. 
* Drošības speciālists strādā uzņēmumā. 

### Kompetences

* Spēja izmantot teorētiskās un praktiskās zināšanas un prasmes plānošanā, organizēt un koordinēt ar uzņēmuma drošību saistītos procesus noteikto uzdevumu precīzai, savlaicīgai un kvalitatīvai izpildei
* Spēja uzņemties atbildību par savas darbības rezultātiem un noteikto uzdevumu precīzu, savlaicīgu un kvalitatīvu izpildi
* Spēja strādāt individuāli un grupā
* Spēja kvalitatīvi veikt uzņēmuma iespējamo risku un apdraudējumu analīzi, kā arī efektīvi izmantot iegūtos analīzes rezultātus uzņēmuma aizsardzībā
* Spēja pildīt amata pienākumus, nodrošinot rezultatīvu sadarbību ar juridiskām un fiziskām personām, valsts un pašvaldību institūcijām drošības un tiesiskuma jomā
* Spēja orientēties normatīvo aktu prasībās uzņēmuma drošības jomā
* Spēja lietot informācijas tehnoloģijas un biroja tehniku, veicot datu apstrādi un analīzi, kā arī ievērot datu aizsardzību
* Spēja analizēt un atlasīt uzņēmuma drošībai nepieciešamo juridisko un citu informāciju
* Spēja ievērot darba aizsardzības, ugunsdrošības un vides aizsardzības normatīvo aktu prasības
* Spēja organizēt padotā personāla kvalitatīvu profesionālo sagatavošanu, organizējot mācības
* Spēja orientēties drošības struktūrvienības finanšu un saimnieciskajā darbībā, nodrošinot resursu racionālu izmantošanu noteikto uzdevumu izpildei
* Spēja kritiski analizēt un novērtēt savu profesionālo darbību
* Spēja loģiski formulēt darba uzdevumus un darba saturu
* Spēja noteikt pienākumus uzņēmumā nodarbinātajam personālam drošības jomā
* Spēja izprast indivīda emocionālo stāvokli un starppersonu konflikta būtību
* Spēja sagatavot informāciju uzņēmuma drošības jomā un to prezentēt uzņēmuma vadībai
* Spēja ētiski rīkoties profesionālajā darbībā un ievērot sabiedrības vispārpieņemtās uzvedības normas
* Spēja atbilstoši situācijai, ievērojot normatīvos aktus un drošības prasības, profesionāli izvēlēties un pielietot fizisko spēku, speciālos līdzekļus, speciālos cīņas paņēmienus vai šaujamieročus
* Spēja sniegt pirmo palīdzību
* Spēja sazināties valsts valodā un vismaz divās svešvalodās.
* Spēja ievērot darba tiesisko attiecību normas

### Prasmes 
* Analizēt uzņēmuma drošības procesus, identificēt problēmas un izstrādāt to risinājumus
* Izprast sabiedrībā notiekošos procesus un to ietekmi uz uzņēmuma drošību
* Iegūt, analizēt, sistematizēt un integrēt uzņēmuma drošībai nepieciešamo informāciju
* Plānot un organizēt padotā personāla darbu, kā arī kontrolēt dienesta pienākumu izpildi
* Izprast uzņēmuma darbības kopsakarības
* Ieviest progresīvus risinājumus un metodes uzņēmuma drošības jomā
* Noteikt prioritātes uzņēmuma drošības jomā
* Izstrādāt uzņēmuma drošības plānu un ieteikt vadībai tā ieviešanas un efektivitātes palielināšanas pasākumus
* Izmantot tiesību normu informatīvos avotus un piemērot tiesību normas
* Orientēties uzņēmuma darbību reglamentējošajos dokumentos un normatīvajos aktos
* Orientēties valsts pārvaldes institucionālajā sistēmā
* Komunicēt un sadarboties ar personālu, uzņēmuma vadību, partneriem, masu saziņas līdzekļiem, valsts un pašvaldību institūcijām un nevalstiskajām organizācijām, publiski uzstāties, paust, aizstāvēt un prezentēt savu viedokli
* Ievērot darba tiesisko attiecību normas
* Organizēt un kontrolēt uzņēmuma drošības jomu reglamentējošo normatīvo aktu piemērošanu
* Organizēt un kontrolēt sabiedrisko drošību un kārtību uzņēmuma rīkotajos pasākumos
* Organizēt un veikt preventīvos pasākumus uzņēmuma drošības jomā
* Izprast un lietot gan horizontālo, gan vertikālo personāla vadības komunikāciju
* Veikt darba pienākumus atbilstoši darba aizsardzības, ugunsdrošības, elektrodrošības un vides aizsardzības normatīvo aktu prasībām
* Noteikt struktūrvienības resursu izmantošanas prioritātes un kārtību, plānot optimālus resursus uzdevumu izpildei un izvērtēt to izmantošanas efektivitāti
* Kontrolēt iepirkuma procedūras uzņēmuma drošības jomā, kā arī kontrolēt līgumsaistību izpildi
* Novērtēt indivīda emocionālo stāvokli un risināt konflikta būtību
* Pildīt profesionālās ētikas, vispārpieņemto uzvedības normu un ārējā izskata prasības un nodrošināt to ievērošanu
* Sagatavot prezentācijas un pārliecinoši tās vadīt
* Pastāvīgi papildināt savas zināšanas, apgūt aktuālo profesionālo informāciju un iemaņas
* Pielietot fizisko spēku, speciālos līdzekļus, speciālos cīņas paņēmienus un dienesta šaujamieročus atbilstoši situācijai un ievērojot normatīvos aktus
* Sniegt pirmo palīdzību
* Pārvaldīt valsts valodu
* Pārvaldīt vismaz divas svešvalodas saziņas līmenī
* Lietot profesionālo terminoloģiju valsts valodā un vismaz divās svešvalodās