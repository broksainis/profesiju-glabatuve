---
layout: post
    
title: kvalitātes vadītājs
    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 242314

### Grupa
piektais profesionālās kvalifikācijas līmenis ar profesionālās augstākās izglītības maģistra grādu kvalitātes vadībā

### Apraksts

* kvalitātes vadītājs izstrādā, ievieš, uztur un pilnveido uzņēmuma integrētās vadības sistēmu, tai skaitā kvalitātes vadības, vides pārvaldības un citas vadības sistēmas; piedalās un metodiski atbalsta uzņēmuma darbības uzlabošanas projektus; veic kvalitātes risku identifikāciju un vadību; analizē, izvērtē, piemēro un ievieš praksē kvalitātes vadības un pilnveides metodes, lai sekmētu uzņēmuma darbības pilnveidi un efektivitātes nodrošināšanu; rosina, lai tiktu izzinātas un uzņēmuma darbības rezultātā apmierinātas klientu prasības, vajadzības un iesaistīto pušu intereses atbilstoši uzņēmuma stratēģiskās attīstības virzieniem; rūpējas, lai uzņēmuma darbība neradītu kaitējumu sabiedrībai un videi; veic savu darbu, ievērojot saistošās nozares specifiskās, uz sistēmām, procesiem un produktiem attiecināmās normatīvo aktu un standartu prasības; rosina citu uzņēmumu labās prakses piemērošanu, pieredzes apgūšanu un prasmīgas saimniekošanas izpratni.
* Kvalitātes vadītājs var strādāt gan par kvalitātes un risku vadības struktūrvienības vadītāju, iekšējā audita struktūrvienības vadītāju un kvalitātes vadības sistēmu konsultantu jebkuras tautsaimniecības nozares uzņēmumā neatkarīgi no tās darbības veida un lieluma, gan arī kā pašnodarbināta persona vai individuālais komersants.

### Kompetences

* Spēja izstrādāt, ieviest, uzturēt un pilnveidot uzņēmuma integrēto vadības sistēmu, tai skaitā kvalitātes vadības, vides pārvaldības un citas vadības sistēmas.
* Spēja noteikt uzņēmuma stratēģiskās attīstības virzienus un mērķus.
* Spēja noteikt uzņēmuma integrētās vadības sistēmu ietekmējošos faktorus un riskus.
* Spēja noteikt integrētās vadības sistēmas riskiem atbilstošus preventīvus pasākumus.
* Spēja izprast integrētās vadības sistēmas izveides principus un novērtēt sistēmas efektivitāti.
* Spēja izprast integrēto vadības sistēmu, tai skaitā kvalitātes vadības, vides pārvaldības un citu vadības sistēmu, reglamentējošo normatīvo aktu un standartu prasības un nodrošināt to izpildi savu pilnvaru ietvaros.
* Spēja izprast sistēmu, procesu un produktu atbilstības novērtēšanas kritērijus un metodes.
* Spēja izprast uzņēmuma darbības budžeta veidošanas principus un plānot nepieciešamos resursus integrētās vadības sistēmas nodrošināšanai un pilnveidei.
* Spēja izprast darbības uzlabošanas projektu vadības metodiku, metodes un instrumentus.
* Spēja noteikt nepieciešamo personāla kompetenci, pienākumu un pilnvaru sadalījumu integrētās vadības sistēmas nodrošināšanai un pilnveidei.
* Spēja vadīt kvalitātes un risku vadības un iekšējā audita struktūrvienības darbu.
* Spēja izprast uzņēmuma saimnieciskās darbības pamatrādītājus.
* Spēja rosināt un vadīt uzņēmuma pārmaiņu procesus.
* Spēja vadīt darbu grupās un sadarboties ar iesaistītajām pusēm.
* Spēja plānot un organizēt savu darbu un patstāvīgi veikt darba uzdevumus.
* Spēja izprast un virzīt informācijas apriti un iekšējo komunikāciju uzņēmumā.
* Spēja sazināties valsts valodā un vismaz divās svešvalodās.
* Spēja veikt pētījumus ar zinātnisku vērtību integrētās vadības sistēmas jomā, interpretēt un analizēt to rezultātus.
* Spēja ievērot darba tiesisko attiecību normas.
* Spēja ievērot darba aizsardzības, ugunsdrošības un vides aizsardzības normatīvo aktu prasības un nodrošināt to izpildi.
* Spēja ievērot profesionālās un vispārējās ētikas pamatprincipus.

### Prasmes 
* Noteikt uzņēmuma integrētās vadības sistēmas nepieciešamību.
* Analizēt uzņēmuma integrētās vadības sistēmu, tai skaitā kvalitātes vadības, vides pārvaldības un citas vadības sistēmas, un piemērot attiecināmās normatīvo aktu un standartu prasības.
* Pielietot zināšanas integrētās vadības sistēmas izstrādē, ieviešanā, uzturēšanā un pilnveidē.
* Ieviest un izmantot uzņēmumam atbilstošas metodes integrētās vadības sistēmas nodrošināšanai.
* Izstrādāt priekšlikumus uzņēmuma integrētās vadības sistēmas pilnveidei.
* Pielietot sistēmu, procesu un produktu atbilstības novērtēšanas metodes.
* Analizēt integrētās vadības sistēmas efektivitāti un kvalitātes izmaksas.
* Izprast un novērtēt uzņēmuma integrētās vadības sistēmu ietekmējošos riskus.
* Izprast uzņēmuma darbības principus un procesu kopsakarības, piedalīties uzņēmuma īstermiņa un ilgtermiņa darbības plānu izstrādē.
* Pielietot darbības uzlabošanas projektu vadības metodiku, metodes un instrumentus.
* Īstenot pētījumus un apkopot to rezultātus, veikt datu apstrādi, sagatavot pārskatus un publikācijas, sagatavot un sniegt prezentācijas.
* Pielietot jaunākās darba organizācijas formas un informācijas tehnoloģijas.
* Sadarboties ar uzņēmuma darbiniekiem, vadību un iesaistītajām pusēm, tai skaitā sadarbības partneriem, plašsaziņas līdzekļiem, valsts un pašvaldību iestādēm, biedrībām un nodibinājumiem.
* Rīkoties atbilstoši normatīvo aktu prasībām un profesionālās un vispārējās ētikas pamatprincipiem.
* Plānot un organizēt savu darbu, pieņemt lēmumus atbilstoši situācijas izmaiņām un risināt problēmsituācijas, prast argumentēti izteikt savu viedokli.
* Organizēt un vadīt atbilstošas struktūrvienības darbu.
* Patstāvīgi apgūt jaunas zināšanas.
* Prast strādāt individuāli, komandā un koordinēt grupu darbu.
* Konsultēt un sniegt metodisko atbalstu par integrēto vadības sistēmu.
* Pielietot profesionālās informācijas sistēmas uzņēmuma integrētās vadības sistēmas procesos.
* Pārvaldīt valsts valodu.
* Pārvaldīt vismaz divas svešvalodas saziņas līmenī.
* Lietot profesionālo terminoloģiju valsts valodā un vismaz divās svešvalodās.
* Ievērot darba tiesisko attiecību normas.
* Ievērot darba aizsardzības, ugunsdrošības un vides aizsardzības normatīvo aktu prasības un nodrošināt to izpildi.