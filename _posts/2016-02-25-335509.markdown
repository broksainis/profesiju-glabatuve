---
layout: post
    
title: Valsts robežsardzes vecākais virsnieks.

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 335509

### Grupa
piektais profesionālās kvalifikācijas līmenis


### Apraksts

* Valsts robežsardzes vecākais virsnieks pilda dienesta pienākumus Valsts robežsardzē, organizē robežpārbaudes, robežuzraudzību, imigrācijas kontroles, patvēruma un izraidīšanas procedūras, operatīvo darbību un izmeklēšanu pirmstiesas procesā, kā arī vada struktūrvienību un nodrošina tās finanšu un saimniecisko darbību. 
* Valsts robežsardzes vecākais virsnieks Valsts robežsardzē var tikt iecelts amatā, kas atbilst Valsts robežsardzes jaunākā virsnieka profesijas standartam. 

### Kompetences

* Spēja pārzināt situāciju uz valsts robežas un nelegālās migrācijas jomā, kā arī kriminogēno situāciju, veicot nepieciešamās informācijas ieguvi, apstrādi, analīzi un apmaiņu.
*  Spēja nodrošināt kvalitatīvu riska analīzes veikšanu par iespējamajiem apdraudējumiem un tās rezultātu izmantošanu robežpārbaudēs, robežuzraudzībā, imigrācijas kontrolē, kā arī veicot citus Valsts robežsardzes uzdevumus
* Spēja precīzi noteikt robežpārbaudes, robežuzraudzības un imigrācijas kontroles uzdevumus atbilstoši prioritātēm
* Spēja noteikt optimālus resursus robežpārbaudes, robežuzraudzības, imigrācijas kontroles uzdevumu izpildei, kā arī operatīvajai darbībai un izmeklēšanai pirmstiesas procesā
* Spēja nodrošināt robežpārbaudes, robežuzraudzības, imigrācijas kontroles, patvēruma, izraidīšanas un atgriešanas procedūru, patvēruma meklētāju un aizturēto ārzemnieku izmitināšanas, operatīvās darbības pasākumu, izmeklēšanas pirmstiesas procesā uzdevumu precīzu izpildi
* Spēja nodrošināt tiesiskumu un efektivitāti robežpārbaudes, robežuzraudzības, imigrācijas kontroles, patvēruma, izraidīšanas un atgriešanas procedūrās, izmeklēšanas pirmstiesas procesā un operatīvās darbības pasākumu uzdevumu izpildē, izdodot administratīvos aktus, pieņemot procesuālus lēmumus, izstrādājot citus dokumentus, kā arī veicot preventīvus pasākumus
* Spēja nodrošināt robežpārbaužu, robežuzraudzības, imigrācijas kontroles, operatīvās darbības un izmeklēšanas pirmstiesas procesā rezultātu kvalitatīvu apkopošanu un izvērtēšanu, izmantojot secinājumus jaunu uzdevumu noteikšanai
* Spēja nodrošināt rezultatīvu sadarbību ar valsts un pašvaldību institūcijām, ārvalstu kompetentām institūcijām, juridiskām un fiziskām personām drošības un tiesiskuma jomā
* Spēja organizēt darbu ar informācijas sistēmām, veicot datu apstrādi un analīzi, ievērojot datu aizsardzību
* Spēja nodrošināt struktūrvienību efektīvu vadīšanu, plānojot, organizējot un koordinējot padotā personāla darbību noteikto uzdevumu precīzai, savlaicīgai un kvalitatīvai izpildei
* Spēja nodrošināt padotā personāla kvalitatīvu profesionālo sagatavošanu, nosakot mācību vajadzības un organizējot kvalifikācijas paaugstināšanu
* Spēja objektīvi novērtēt padotā personāla darbību un tās rezultātus
* Spēja nodrošināt profesionālās ētikas, vispārpieņemto uzvedības normu un ārējā izskata prasību ievērošanu
* Spēja vadīt finanšu un saimniecisko darbību, nodrošinot resursu racionālu izmantošanu noteikto uzdevumu izpildei
* Spēja nodrošināt kvalitatīvu struktūrvienības darbību reglamentējošo normatīvo aktu un pārvaldes dokumentu izstrādi
* Spēja nodrošināt darba aizsardzības un ugunsdrošības prasību izpildi
* Spēja organizēt un vadīt personāla darbību ārkārtējās situācijās, izņēmuma stāvoklī un militārā apdraudējuma gadījumā atbilstoši Valsts robežsardzes kompetencei
* Spēja nodrošināt muitas kontroles pasākumus atbilstoši Valsts robežsardzes kompetencei, nepieļaujot preču un priekšmetu nelikumīgu pārvietošanu pāri valsts robežai
* Spēja nodrošināt radiometriskās kontroles pasākumus, izmantojot radiometriskās kontroles iekārtas
* Spēja nodrošināt civilās aizsardzības pasākumus sadarbībā ar kompetentām institūcijām
* Spēja nodrošināt vides aizsardzības pasākumus sadarbībā ar kompetentām institūcijām
* Spēja nodrošināt cilvēku meklēšanas un glābšanas pasākumus sadarbībā ar kompetentām institūcijām
* Spēja nodrošināt sabiedriskās drošības un kārtības pasākumus, kontrolējot tiesību normu ievērošanu un īstenojot preventīvos pasākumus, tai skaitā sadarbībā ar kompetentām institūcijām
* Spēja pildīt dienesta pienākumus starptautiskajos pasākumos drošības un tiesiskuma jomā, sadarbojoties ar kompetentām ārvalstu institūcijām
* Spēja sazināties valsts valodā un vismaz divās svešvalodās.

### Prasmes 
* Noteikt prioritātes robežpārbaudei, robežuzraudzībai, imigrācijas kontrolei
* Izstrādāt un dot robežpārbaudes, robežuzraudzības, imigrācijas kontroles uzdevumus un kontrolēt to izpildi
* Noteikt resursu izmantošanas prioritātes un kārtību, plānot optimālus resursus uzdevumu izpildei un izvērtēt to izmantošanas efektivitāti
* Organizēt un kontrolēt normatīvo aktu piemērošanu robežpārbaudes, robežuzraudzības, imigrācijas kontroles, patvēruma, izraidīšanas un atgriešanas procedūras, izmeklēšanas pirmstiesas procesā un operatīvās darbības pasākumu uzdevumu izpildē
* Iegūt, apstrādāt, izvērtēt, analizēt ar robežpārbaudi, robežuzraudzību, imigrācijas kontroli, patvēruma un izraidīšanas procedūru un operatīvās darbības un izmeklēšanas pirmstiesas procesu saistītu informāciju, veikt tās apmaiņu un izmantot šīs informācijas analīzes rezultātus praktiskā darbībā
* Analizēt struktūrvienības darbības statistikas datus, rezultatīvos un kvalitatīvos rādītājus
* Izdarīt secinājumus un izmantot tos robežpārbaudes, robežuzraudzības, imigrācijas kontroles uzdevumu noteikšanai, operatīvajā darbībā un izmeklēšanā pirmstiesas procesā
* Vadīt un kontrolēt piespiedu izraidīšanas un atgriešanas procedūras
* Vadīt un kontrolēt patvēruma procedūras bēgļa vai alternatīvā statusa piešķiršanai
* Vadīt un kontrolēt patvēruma meklētāju un aizturēto ārzemnieku pārvietošanu apsardzes uzraudzībā, izmitināšanu un apsardzību
* Organizēt operatīvās informācijas iegūšanu
* Organizēt lietvedību operatīvās uzskaites lietās
* Vadīt un kontrolēt operatīvās darbības pasākumus, tai skaitā, sevišķā veidā veicamos pasākumus
* Organizēt personu iesaistīšanu slepenā sadarbībā
* Nodrošināt procesuālo darbību tiesisku izpildi
* Vadīt un kontrolēt izmeklēšanu pirmstiesas procesā
* Organizēt administratīvo aktu izstrādi un izdot administratīvos aktus savas kompetences ietvaros
* Izvērtēt normatīvajos aktos ietverto regulējumu un sniegt priekšlikumus vadībai par nepieciešamajiem grozījumiem tajos
* Organizēt struktūrvienības darbību reglamentējošo normatīvo aktu izstrādi
* Organizēt un kontrolēt dokumentu izstrādi un noformēšanu atbilstoši normatīvo aktu prasībām
* Organizēt un kontrolēt informācijas sistēmu lietošanu
* Organizēt un kontrolēt personu tiesību un tiesisko interešu ievērošanu
* Organizēt sadarbības līgumu un starpresoru vienošanās projektu izstrādi, izvērtēšanu un kontrolēt to izpildi
* Organizēt un kontrolēt darba aizsardzības un ugunsdrošības noteikumu ievērošanu
* Organizēt, veikt un kontrolēt vides aizsardzības pasākumus atbilstoši Valsts robežsardzes kompetencei
* Organizēt un kontrolēt muitas kontroles pasākumus atbilstoši Valsts robežsardzes kompetencei
* Organizēt un vadīt personāla darbību civilās aizsardzības pasākumos, ārkārtējās situācijās, izņēmuma stāvoklī un militārā apdraudējuma gadījumā
* Organizēt cilvēku meklēšanas un glābšanas pasākumus
* Organizēt sabiedriskās drošības un kārtības pasākumus
* Organizēt un veikt preventīvos pasākumus
* Organizēt un veikt sadarbību ar valsts institūcijām, ārvalstu kompetentām institūcijām, kā arī juridiskām un fiziskām personām
* Organizēt un veikt radiometrisko kontroli
* Pildīt dienesta pienākumus starptautisko pasākumu ietvaros
* Organizēt nekustamā īpašuma un inženiertehnisko būvju racionālu ekspluatāciju, kā arī transportlīdzekļu, materiāli tehnisko līdzekļu, inženiertehnisko līdzekļu, bruņojuma un citu materiālo vērtību izmantošanu, uzturēšanu, uzskaiti, glabāšanu un norakstīšanu, to faktiskā stāvokļa novērtēšanu un kontroli.
*  Plānot, vadīt un koordinēt struktūrvienības darbību, kā arī organizēt darbu komandā
* Plānot un nodrošināt struktūrvienības finansiāli saimniecisko darbību
* Organizēt, vadīt un kontrolēt iepirkuma procedūras
* Kontrolēt līgumsaistību izpildi
* Nodrošināt personāla plānošanas, atlases un karjeras veidošanas procesu
* Motivēt padoto personālu un panākt noteiktu uzdevumu izpildi
* Organizēt un kontrolēt padotā personāla dienesta pienākumu izpildi
* Noteikt, plānot un organizēt mācības padotajam personālam
* Raksturot padoto personālu, novērtēt tā darbības rezultātus un pielietot padotā personāla personīgās īpašības un profesionālo kompetenci uzdevumu izpildē
* Veidot lietišķu un pozitīvu psiholoģisko klimatu struktūrvienībās
* Pildīt profesionālās ētikas, vispārpieņemto uzvedības normu un ārējā izskata prasības un nodrošināt to ievērošanu
* Komunicēt, publiski uzstāties, paust un aizstāvēt savu viedokli
* Pārvaldīt valsts valodu
* Pārvaldīt vismaz divas svešvalodas saziņas līmenī
* Lietot profesionālo terminoloģiju valsts valodā un vismaz divās svešvalodās
* Lietot dienesta šaujamieročus
* Vadīt transportlīdzekli
* Sniegt pirmo palīdzību