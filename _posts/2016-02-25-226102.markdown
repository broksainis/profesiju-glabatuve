---
layout: post
    
title: zobārsts

    
tags: piektais_profesionālās_kvalifikācijas_līmenis
    
categories: piektais_profesionālās_kvalifikācijas_līmenis
    
date: 2016-02-25
    
---
# 226102

### Grupa
piektais profesionālās kvalifikācijas līmenis


### Apraksts

* 
* zobārsts sniedz zobārstniecības pakalpojumus (vērtē vispārējo pacienta veselības stāvokli, veic sejas un mutes dobuma cieto un mīksto audu novērtējumu, patoloģisku pārmaiņu diagnostiku un to ārstēšanu, lai atjaunotu zobu–žokļu sistēmas anatomiskās un fizioloģiskās funkcijas) un veic stomatoloģisko saslimšanu profilaksi. 
* 	Zobārsts strādā ārstniecības iestādē, kas sniedz zobārstniecības pakalpojumus, vai kā pašnodarbināta persona vai individuālais komersants. 
* 	5 

### Kompetences

* Spēja pieņemt lēmumus, klīniski spriest un izteikt spriedumu, lai noteiktu zobārstniecības pacienta diferenciālu, provizorisku vai galīgo diagnozi, interpretējot un korelējot atradnes slimības vēsturē, klīniskajos un radiografiskajos izmeklējumos un citos diagnostiskos testos, ņemot vērā indivīda sociālo un kultūras fonu
* Spēja izvēlēties zobārstniecības pacienta ārstēšanas veidus, kas ir saskaņā ar esošajām ārstniecības metodēm zobārstniecībā, un noteikt prioritātes, kas atbilst katra pacienta individuālajām vajadzībām, mērķiem un vērtībām un ir atbilstošas vispārējai mutes veselības aprūpes filozofijai
* Spēja izglītot zobārstniecības pacientus un sniegt vispusīgu primāro aprūpi visu vecumu pacientiem, ievērojot pašreizējo koncepciju par mutes slimību profilaksi un ārstēšanu
* Spēja izrādīt rūpes un interesi par zobārstniecības pacientiem
* Spēja apzināties, ka visām mijiedarbībām, ieskaitot diagnozi, ārstēšanas plānošanu un ārstēšanu, jāatbilst zobārstniecības pacienta interesēm
* Spēja sazināties valsts valodā un vismaz divās svešvalodās
* Spēja novērtēt sociālos un psiholoģiskos jautājumus, kas saistīti ar zobārstniecības pacientu aprūpi
* Spēja izprast un apzināties morālo un ētisko atbildību, nodrošinot aprūpi individuāliem pacientiem un iedzīvotājiem kopumā, ievērojot normatīvos aktus, kas saistīti ar zobārstniecības praksi
* Spēja noteikt psiholoģiskos un sociālos faktorus, kuri izraisa un uztur zobu, mutes un sejas slimību un disfunkciju, un pareizi tos diagnosticēt, ārstēt vai nosūtīt pie speciālista
* Spēja nodrošināt humānu un līdzcietīgu attieksmi pret visiem zobārstniecības pacientiem un praktizēt profesionāli godīgi, izraisot uzticību
* Spēja ievērot zobārstniecības pacienta tiesības un pienākumus, nodrošināt datu konfidencialitāti
* Spēja nodrošināt zobārstniecības pacienta aprūpi iespējami visaugstākajā kvalitātē
* Spēja veiksmīgi komunicēt ar pacientiem, viņu ģimenēm un tuviniekiem, kā arī ar citiem speciālistiem, kas iesaistīti zobārstniecības pacienta aprūpē
* Spēja bez aizspriedumiem respektēt zobārstniecības pacientus un kolēģus
* Spēja sniegt informāciju un profesionālās zināšanas gan zobārstniecības pacientam, gan citiem profesionāļiem kā mutiski, tā rakstiski, ieskaitot prasmi vienoties, kā arī izteikt un saņemt konstruktīvu kritiku
* Spēja meklēt profesionālās izaugsmes iespējas, lai nodrošinātu un uzturētu pastāvīgu augsta līmeņa klīnisko kompetenci un zināšanas atbilstoši jaunākajai informācijai
* Spēja kritiski novērtēt savas profesionālās zināšanas, nepilnības un meklēt profesionālu informāciju šo trūkumu novēršanai
* Spēja uzturēt profesionālās attīstības un kompetences līmeni, turpinot izglītoties mūža garumā
* Spēja ievērot veselības aprūpes jomu regulējošo normatīvo aktu prasības
* Spēja komunicēt un sastrādāties ar citiem zobārstniecības aprūpes komandas locekļiem
* Spēja organizēt, nodrošināt un uzturēt drošu darba vidi, pievēršot īpašu uzmanību visiem infekcijas kontroles likumiem
* Spēja apzināties nepieciešamību rūpēties par paša veselību, iespējamo arodslimību attīstību un ievērot ergonomikas principus praktiskā darba laikā
* Spēja nodrošināt un sekot, lai arī pārējie darba kolēģi ievērotu darba drošību un rūpētos par veselības saglabāšanu
* Spēja novērtēt un pareizi rīkoties nekompetentas un neētiskas rīcības gadījumā, palīdzot kolēģiem un pacientiem
* Spēja orientēties tiesību un administratīvajos jautājumos, kas ietekmē zobārstniecības aprūpes aspektus
* Spēja nodrošināt darba tiesisko attiecību normu ievērošanu.
*  Spēja nodrošināt darba aizsardzības, ugunsdrošības un vides aizsardzības normatīvo aktu prasību izpildi
* Spēja izprast audita nepieciešamību, organizēšanas un klīnikas vadīšanas jautājumus
* Spēja izmantot mūsdienu informācijas tehnoloģijas dokumentācijai, izglītības turpināšanai, komunikācijai, informācijas apstrādei un izmantošanai saistībā ar zobārstniecības aprūpi
* Spēja veikt pētījumus ar zinātnisku vērtību zobārstniecības jomā
* Spēja kritiski novērtēt publicētos zinātniskos pētījumus klīniskajās un bāzes zinātnēs un izmantot šo informāciju, lai uzlabotu pacienta mutes veselību
* Spēja izmantot pieredzi, zināšanas un zinātniskās metodes, lai kontrolētu zobārstniecības pacientu mutes veselības aprūpes problēmas
* Spēja plānot stratēģiju, lai paredzētu, novērstu un labotu trūkumus zobārstniecības pacienta mutes higiēnas iemaņās un iemācītu zobārstniecības pacientiem kontrolēt nevēlamus mutes higiēnas ieradumus
* Spēja novērtēt ārstēšanas rezultātus un ieteikt papildu darbības
* Spēja izprast savstarpējo saistību starp mutes veselību, uzturu, vispārējo veselību, medikamentiem un slimībām, kuras var ietekmēt mutes veselības aprūpi un mutes dobuma slimības
* Spēja izprast preventīvo pasākumu nozīmīgumu sabiedrībā
* Spēja apzināt sociālos, kultūras un vides faktorus, kas veicina veselību vai slimību
* 

### Prasmes 
* Iegūt un dokumentēt aptverošu anamnēzi
* Veikt manuāli un instrumentāli zobārstniecības pacienta mutes dobuma gļotādas, periodonta un zobu izmeklēšanu
* Diagnosticēt patoloģiskus stāvokļus mutes dobuma mīkstajos un cietajos audos
* Diagnosticēt dentāla rakstura un ar vispārējo veselības stāvokli saistītus neatliekamus stāvokļus
* Noteikt diagnozi un izplānot ārstēšanu visu vecumu (vajadzību un prasību) zobārstniecības pacientiem
* Saskatīt tos ārstēšanas veidus, kuri ir ārpus prasmju robežas, un nepieciešamību zobārstniecības pacientu nosūtīt pie speciālista
* Nozīmēt un analizēt nepieciešamos laboratoriskos izmeklējumus
* Veikt un izvērtēt rentgenuzņēmumus un digitālos attēlus
* Plānot un veikt ārstēšanu mutes dobuma cietajos un mīkstajos audos
* Pielietot medikamentozu ārstēšanu
* Informēt zobārstniecības pacientu par mutes dobuma higiēnas ievērošanas nepieciešamību, lokālu fluorīdu pielietošanu, zoba fisūru pārklāšanu
* Izskaidrot pareiza uztura nozīmi vispārējās un mutes dobuma veselības uzturēšanā
* Izvērtēt ārstēšanas rezultātus, sniegt rekomendācijas iegūtā ārstnieciskā efekta uzturēšanai
* Ar savu pozitīvo attieksmi mazināt zobārstniecības pacienta bailes no zobārstniecības procesa un psiholoģisku stresu
* Izglītot zobārstniecības pacientu par mutes slimību etioloģiju un profilaksi, mudināt zobārstniecības pacientus uzņemties atbildību pašiem par mutes dobuma veselības saglabāšanu
* Izmantot veselības veicināšanas un slimības novēršanas principus
* Iepazīstināt ar kaitīgiem ieradumiem, kas ietekmē mutes dobuma veselību
* Novērtēt sociālos, kultūras, apkārtējās vides faktorus, kas sekmē veselības vai slimības veidošanos
* Orientēt sabiedrību mutes dobuma saslimšanu profilaksei
* Komunicēt ar zobārstniecības pacientu, tai skaitā bērnu, pacienta ģimeni, tuviniekiem un citiem veselības aprūpes darbiniekiem
* Strādāt komandā
* Veikt viensakņu un daudzsakņu zobu restaurāciju ar mūsdienīgiem plombējamiem materiāliem
* Veikt terapeitiskas manipulācijas pulpas vitalitātes saglabāšanai
* Veikt endodontisku ārstēšanu viensakņu un daudzsakņu zobiem nekomplicētos gadījumos
* Veikt zobu un zobu rindas defektu protētiskās ārstēšanas plānu sastādīšanu
* Izmantot netiešās zobu atjaunošanas metodes
* Atjaunot zoba formu un funkciju ar izņemamām un fiksētām protēzēm, kā arī uz implantiem balstītām zobu protēzēm
* Sniegt informāciju par osseointegrētu implantu pielietošanas iespējām zobu rindas patoloģijas novēršanā
* Informēt zobārstniecības pacientu par protēžu konstrukcijas īpatnībām, to lietošanas ilgumu un iespējamo prognozi
* Ievērot aseptikas pamatprincipus ķirurģisku manipulāciju laikā
* Veikt infiltrācijas un bloka lokālās anestēzijas mutes dobumā
* Veikt zobu un sakņu izcelšanu nekomplicētos gadījumos
* Veikt ortodontisku zobu stāvokļa novērtējumu un sniegt norādi par nepieciešamo ārstēšanu
* Sniegt neatliekamo medicīnisko palīdzību
* Pārvaldīt valsts valodu
* Pārvaldīt vismaz divas svešvalodas saziņas līmenī
* Lietot profesionālo terminoloģiju valsts valodā un vismaz divās svešvalodās
* Ievērot darba tiesisko attiecību noteikumus
* Ievērot darba aizsardzības, ugunsdrošības un vides aizsardzības noteikumus
* Izmantot informācijas tehnoloģijas savas darbības veikšanai
* Rīkoties atbilstoši normatīvajiem aktiem, kas saistīti ar zobārstniecības praksi un ētikas normām
* 