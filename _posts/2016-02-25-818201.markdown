---
layout: post
    
title: rūpnīcas /katlu kurinātājs

    
tags: otrais_profesionālās_kvalifikācijas_līmenis
    
categories: otrais_profesionālās_kvalifikācijas_līmenis
    
date: 2016-02-25
    
---
# 818201

### Grupa
otrais profesionālās kvalifikācijas līmenis


### Apraksts

*  rūpnīcas/katlu kurinātājs veic tvaika katlu un ūdenssildāmo katlu, kas kvalificējami kā karsējami spiedieniekārtu kompleksi, katliekārtu apkalpošanu un ekspluatāciju.     Rūpnīcas/katlu kurinātājs strādā uzņēmumos, kas nodrošina siltumenerģijas ražošanu un siltumapgādi.

### Kompetences

* Spēja organizēt darba vietu un veikt darba pienākumus, lai neradītu draudus cilvēku dzīvībai, veselībai, īpašumam un videi.
* Spēja saskaņā ar darba instrukcijām un atbildīgā speciālista rīkojumiem un norādījumiem ievērot darba aizsardzības, ugunsdrošības, elektrodrošības un vides aizsardzības prasības darbā ar katliekārtām.
* Spēja lasīt un izprast tehnisko dokumentāciju, rasējumus, shēmas un aizpildīt katliekārtu ekspluatācijas dokumentāciju.
* Spēja sagatavot kurināmo, katlu agregātus un katlu mājas palīgiekārtas darbam.
* Spēja iedarbināt un ieslēgt darba režīmā katlus un nepieciešamās palīgiekārtas.
* Spēja apkalpot un uzraudzīt darbojošos katlus un katlu palīgiekārtas, regulēt kurināmā degšanas procesu maksimālā lietderības koeficienta iegūšanai.
* Spēja apturēt katliekārtu darbību normālā režīmā.
* Spēja apturēt katliekārtu darbību un ziņot atbildīgajam speciālistam, konstatējot nepieļaujamus defektus un instrukcijas pārkāpumus.
* Spēja veikt atslēdznieka pamatdarbus, lai nodrošinātu nepārtrauktu katliekārtu ekspluatāciju un veiktu vienkāršus remonta darbus.
* Spēja strādāt patstāvīgi un komandā.
* Spēja sazināties valsts valodā un vienā svešvalodā.

### Prasmes 
* Organizēt un sagatavot darba vietu.
* Ievērot darba aizsardzības, ugunsdrošības un elektrodrošības noteikumus un vides aizsardzības prasības.
* Sniegt pirmo palīdzību.
* Lasīt tehnoloģiskās shēmas un rasējumus.
* Iepazīties ar ierakstiem operatīvajos maiņas žurnālos.
* Aizpildīt ekspluatācijas dokumentāciju.
* Veikt katla agregātu un katlu mājas iekārtas apskati.
* Pieņemt un nodot maiņu.
* Iedarbināt nepieciešamās katlu mājas palīgiekārtas (piemēram, sūkņus, ventilatorus, dūmsūkņus).
* Iedarbināt nepieciešamās tehnoloģiskās shēmas (barošanas, kurināmā padeves, gaisa padeves un vilkmes).
* Noregulēt tehnoloģisko shēmu tehniskos parametrus.
* Iekurināt un uzraudzīt katlu saskaņā ar ražotāja montāžas un lietošanas instrukcijām un apkalpojošā personāla darba instrukcijām.
* Strādāt ar dažādiem kurināmā veidiem, ievērojot to fizikālās un ķīmiskās īpašības.
* Nodrošināt efektīvu degšanas procesu.
* Ekspluatēt katlu ar maksimālo lietderības koeficientu.
* Strādāt ar dažādiem katlu veidiem un dažādas uzbūves kurtuvēm.
* Apkalpot barošanas, kurināmā padeves, velkmes un ventilācijas iekārtas.
* Apkalpot pelnu un izdedžu savākšanas sistēmas.
* Sekot katliekārtu un to aprīkojuma tehniskajam stāvoklim.
* Sekot mēraparatūras rādījumiem un automātiskām regulēšanas sistēmām.
* Apstādināt katliekārtu darbību un ziņot atbildīgajam speciālistam, konstatējot katliekārtu bojājumus.
* Veikt atslēdznieku pamatdarbus.
* Strādāt ar mehāniskajiem un rokas elektriskajiem instrumentiem.
* Apkalpot cauruļvadus saskaņā ar katliekārtu apkalpošanas noteikumiem un darba instrukcijām.
* Veikt darbus saistībā ar kurināmā pieņemšanu, izvietošanu un glabāšanu.
* Strādāt patstāvīgi un komandā.
* Lietot racionālas darba metodes darba uzdevumu izpildē.
* Pārvaldīt valsts valodu.
* Pārvaldīt vienu svešvalodu saziņas līmenī.
* Lietot profesionālo terminoloģiju valsts valodā un vienā svešvalodā.