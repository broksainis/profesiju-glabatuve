---
layout: post
    
title: loģistikas speciālists

    
tags: ceturtais_profesionālās_kvalifikācijas_līmenis
    
categories: ceturtais_profesionālās_kvalifikācijas_līmenis
    
date: 2016-02-25
    
---
# 332302

### Grupa
ceturtais profesionālās kvalifikācijas līmenis


### Apraksts

* loģistikas speciālists novērtē servisa līmeni uzņēmumā; koordinē preču plūsmas un krājumus; analizē uzņēmuma loģistikas izmaksas sadarbībā ar tirgvedības, iepirkumu vai pārdošanas speciālistiem un koordinē pasūtījumus krājumu papildināšanai; seko pasūtīto piegāžu atrašanās vietai piegādes procesā un pēc nepieciešamības nodrošina to izkraušanu un glabāšanu uzņēmuma noliktavā; organizē preču glabāšanu noliktavā, to komplektāciju un savlaicīgu sadali un nosūtīšanu pircējiem; veic pasūtīto preču komplektēšanu; kārto preču transportēšanas pavaddokumentāciju, attiecības ar ekspeditoriem, transporta organizācijām; kontrolē preču virzību starptautiskajā un nacionālajā līmenī līdz pircējam; pasūta un koordinē starptautiskus jūras, gaisa, sauszemes vai multimodālus kravu pārvadājumus; pasažieru pārvadājumos veic pasažieru plūsmas analīzi, izmaksu kontroli; sadarbībā ar kvalitātes vadības speciālistiem analizē pasažieru apmierinātības līmeni; veic maršrutu plānošanu un izstrādi atbilstoši pasažieru plūsmai; seko pasažieru pārvadājumu regularitātes un pietiekamības nodrošināšanai vietējos un starptautiskajos jūras, gaisa, sauszemes vai dzelzceļa pasažieru pārvadājumos. 
* Loģistikas speciālists strādā uzņēmumos, kas nodarbojas ar loģistiku, starptautiskajiem un nacionāliem kravu vai pasažieru pārvadājumiem, vairumtirdzniecību, mazumtirdzniecību, ražošanu un pakalpojumu sniegšanu, kā arī valsts un pašvaldību institūcijās, kuru darbība ir saistīta ar transporta un loģistikas nozari vai paredz loģistikas darbību organizēšanu, vai strādā kā pašnodarbinātā persona vai individuāls komersants. 

### Kompetences

* Spēja novērtēt uzņēmuma loģistikas procesus
* Spēja plānot materiālu un pasažieru plūsmas
* Spēja veikt iepirkumu plānošanu un noteikt optimālos pārvadājamo kravu apjomus
* Spēja veikt krājumu vadīšanu
* Spēja veikt transporta operāciju organizēšanu ar vienu vai vairākiem transporta veidiem (multimodālos pārvadājumus)
* Spēja veikt noliktavas operāciju plānošanu
* Spēja novērtēt loģistikas pakalpojumu līmeni uzņēmumā pēc noteiktiem kritērijiem
* Spēja analizēt loģistikas operāciju izmaksas ietekmējošos faktorus, izstrādājot organizācijas loģistikas izmaksu optimizācijas scenārijus
* Spēja izvēlēties piegādei piemērotāko iepakojuma veidu, veidot saliktās kravas, pieņemt lēmumu par kravas izvietošanu transportlīdzeklī, ņemot vērā normatīvo dokumentu prasības
* Spēja izvēlēties pakalpojuma sniegšanai piemērotāko transporta veidu, transportlīdzekļa veidu vai to kombināciju
* Spēja novērtēt piegāžu ķēžu darbības rezultātu
* Spēja sadarboties ar vietējiem un starptautiskajiem piegādātājiem un klientiem, kā arī ar uzņēmuma citu nodaļu speciālistiem
* Spēja izvērtēt uzņēmuma loģistikas procesa (operāciju) nepilnības, kā arī izstrādāt pamatotus priekšlikumus tā uzlabošanai
* Spēja formulēt, aprakstīt un analizēt praktiskas problēmas loģistikas speciālista kompetences ietvaros
* Spēja atlasīt nepieciešamo informāciju un izmantot to loģistikas problēmu risināšanai savas kompetences ietvaros, izmantojot informācijas tehnoloģijas
* Spēja pielietot pozitīvās saskarsmes iemaņas, risināt konfliktsituācijas un strādāt komandā
* Spēja un motivācija pilnveidot savas zināšanas un iemaņas
* Spēja sagatavot un izmantot loģistikas operācijām nepieciešamo dokumentāciju
* Spēja sazināties valsts valodā un vismaz divās svešvalodās, kā arī lietot profesionālo terminoloģiju
* Spēja ievērot profesionālo ētiku
* Spēja nodrošināt vides un darba aizsardzības normatīvo aktu prasību izpildi
* Spēja nodrošināt darba tiesisko attiecību normu, starptautisko pārvadājumu un starptautisko tirdzniecības noteikumu reglamentējošo dokumentu ievērošanu
* Spēja uzņemties atbildību par savas profesionālās darbības rezultātiem

### Prasmes 
* Grupēt un kontrolēt krājumus pēc to nozīmes, noteikt to pasūtīšanas regularitāti
* Kontrolēt un noteikt preču un pakalpojumu apgrozījumu saskaņā ar izvēlētajiem krājumu pasūtīšanas modeļiem
* Noformēt izejvielu un preču piegāžu pasūtījumus un nosūtīt pasūtījumus piegādātājiem
* Saņemt piegādātos krājumu papildinājumus, pārbaudīt to kvalitāti
* Apkopot un analizēt statistiku par preču un pakalpojumu apgrozību
* Kontrolēt komplektāciju atbilstoši pasūtījumiem, konsolidēt sūtījumus vienā virzienā atbilstošos pārvadājumu maršrutos, veidot pārvadāšanas maršrutus un grafikus
* Analizēt transporta pārvadājumu izmaksas un tarifus
* Izmantot starptautiskās tirdzniecības un transportēšanas noteikumus
* Veikt pārvadājumu pasūtījumus
* Konstatēt, analizēt un sistematizēt statistiku par atkāpēm no plānotā pasūtījuma un servisa līmeņa kritērijiem
* Novērtēt regulāri papildināmo krājumu un garantijas krājumu atlikumus noliktavā pa preču grupām un piegādātājiem un sniegt priekšlikumus par piegādes modeļa izmaiņām
* Organizēt operatīvajā līmenī loģistikas procesus
* Apkopot informāciju un novērtēt iekšējos un ārējos loģistikas vidi ietekmējošos faktorus un to ietekmi uz uzņēmumu saimnieciskās darbības finanšu rezultātiem
* Analizēt uzņēmuma saimnieciskās darbības rezultātus_._ 
* Ievērot uzņēmuma dokumentu pārvaldības noteikumus un grāmatvedības dokumentu sagatavošanas un apstrādes nosacījumus
* Izprast transporta un preču atrašanās vietas noteikšanas tehnoloģiju ietekmi un nozīmi
* Koordinēt kravas un pasažieru pārvadājumu procesu
* Koordinēt sadarbību ar partneriem, klientiem
* Analizēt plūsmas un pielietot risinājuma metodes darba organizācijā pasažieru pārvadājumiem
* Veikt pieprasījuma prognozēšanu
* Veidot kravu un pasažieru pārvadāšanas maršrutus un grafikus
* Pārvaldīt valsts valodu
* Lietot starptautiskās loģistikas un starptautiskās tirdzniecības terminoloģiju valsts valodā un vismaz divās svešvalodās
* Pārvaldīt vismaz divas svešvalodas saziņas līmenī
* Ievērot darba tiesisko attiecību noteikumus, starptautisko pārvadājumu un starptautisko tirdzniecības noteikumu reglamentējošos dokumentus
* Izmantot informācijas tehnoloģijas savas darbības veikšanai
* Ievērot darba aizsardzības, ugunsdrošības un vides aizsardzības noteikumus
* Ievērot profesionālās ētikas pamatprincipus